













สำนักงานศาลปกครอง โดยสำนักวิจัยและวิชาการ มีภารกิจด้านการเผยแพร่เอกสาร
วิชาการที่เป็นข้อมูลองค์ความรู้ทางวิชาการกฎหมายปกครองและกฎหมายวิธีพิจารณาคดีปกครอง รวมทั้ง
งานศึกษาเปรียบเทียบกฎหมายไทยกับกฎหมายต่างประเทศในรูปแบบของบทความทางวิชาการ คำแปล
(ถอดความและเรียบีเรยง) การบรรยายทางวิชาการต่างประเทศ บทวิเคราะห์คดีและคำวินิจฉัยที่สำคัญ
และข้อมูลวิชาการอื่น ๆ เพื่อสนับสนุนข้อมูลความรู้ทางวิชาการแก่ตุลาการศาลปกครอง พนักงานคดีปกครอง
รวมทั้งหน่วยงานของรัฐ เจ้าหน้าที่ของรัฐ และบุคคลภายนอกที่สนใจ

ในการนี้ สำนักงานศาลปกครองตระหนักถึงความสำคัญของการรวบรวมผลงานทางวิชาการ
ทุกประเภทที่กล่าวข้างต้น ซึ่งเห็นว่ามีความสำคัญ น่าสนใจ และมีเนื้อหาที่จะเป็นองค์ความรู้และเป็นประโยชน์
ต่อการปฏิบัติงานในกระบวนการยติธุรรมทางปกครอง นำมาจัดทำรวมเล่มในรูปแบบ PDF เพื่อเผยแพร่แก่ผู้สนใจ
โดยดำเนินการเผยแพร่ทุก ๒ เดือน สลับกันระหว่างรวมเล่มบทความทางวิชาการ กับรวมเล่มข่าวคำพิพากษา
และกฎหมายต่างประเทศ  ทั้งนี้ ในปีงบประมาณ พ.ศ. ๒๕๖๖ (ตุลาคม ๒๕๖๕ ถึงกันยายน ๒๕๖๖)
ได้จัดทำรวมเล่มบทความทางวิชาการ จำนวน ๓ เล่ม โดยเอกสารรวมบทความวิชาการ เล่ม ๑ เกี่ยวกับ
สัญญาทางปกครอง ได้เผยแพร่ไปแล้วเมื่อเดือนมกราคม ๒๕๖๖ และเอกสารรวมบทความวิชาการ เล่ม ๒
เกี่ยวกับศาลปกครองกับสิ่งแวดล้อม ได้เผยแพร่ไปแล้วเมื่อเดือนพฤษภาคม ๒๕๖๖

ด้วยเหตุที่ปัจจุบันประเด็นปัญหาข้อพิพาทที่เป็นคดีปกครองระหว่างหน่วยงานของรัฐ

หรือเจ้าหน้าที่ของรัฐกับประชาชนมีความหลากหลายและมีประเด็นข้อพิพาทที่ซับซ้อนมากขึ้น รวมทั้ง

มีการนำคดีมาฟ้องต่อศาลปกครองเป็นจำนวนมากยิ่งขึ้น ซึ่งประเด็นข้อพิพาทดังกล่าวมีมุมมองทางวิชาการ
ที่เกี่ยวกับคดีปกครองและวิธีพิจารณาคดีปกครองประเภทต่าง ๆ ที่มีความน่าสนใจ ทั้งข้อความคิดพื้นฐาน
เกี่ยวกับกระบวนการยติธุรรมทางปกครอง และองค์ความรู้ทางวิชาการด้านกฎหมายสารบัญญัติและกฎหมาย

วิธีสิบัญญัตที่มีความสำคัญต่อการวางหลักกฎหมายปกครองและการพิจารณาพิพากษาคดี ปกครอง
สำนักงานศาลปกครองจึงได้คัดเลือกบทความทางวิชาการ คำแปลการบรรยายทางวิชาการต่างประเทศ
บทวิเคราะห์คดีและคำวินิจฉัยที่สำคัญหลากหลายประเภทคดีที่น่าสนใจมารวบรวมและจัดทำเป็นเอกสาร
วิชาการรวมบทความทางวิชาการ (เอกสารอิเล็กทรอนิกส์) เล่ม ๓ ฉบับนี้ โดยลำดับเรื่องเรียงตามเนื้อหา
ที่เป็นหลักกฎหมายสารบัญญัติและวิธีพิจารณาคดี ช่วงระยะเวลาการเผยแพร่งานจากอดีตจนถึงปัจจุบัน
ทั้งนี้ เพื่ออำนวยความสะดวกให้แก่ผู้สนใจในการศึกษาค้นคว้าและอ้างอิง

สำนักงานศาลปกครองหวังเป็นอย่างยิ่งว่า เอกสารวิชาการรวมบทความทางวิชาการ (เอกสาร
อิเล็กทรอนิกส์) เล่ม ๓ นี้ จะเป็นองค์ความรู้เกี่ยวกับกระบวนการยติธุรรมทางปกครองและเป็นประโยชน์
ต่อการปฏิบัติหน้าที่ราชการของเจ้าหน้าที่ของรัฐ ตลอดจนเป็นประโยชน์ต่อการศึกษาค้นคว้าของผู้สนใจต่อไป







(นางสมฤด ธีัญญสิริ)
เลขาธิการสำนักงานศาลปกครอง

กันยายน ๒๕๖๖


คำนำ











  หน้า


๑. บทความทางวิชาการ




 ๑.๑ ประวัติศาสตร์กระบวนการยติธุรรมทางปกครองของประเทศฝรั่งเศส
 โดย  ถิรศักดิ์ ฮ้อสิทธิสมบูรณ์



๒

 ๑.๒ ที่ประชุมใหญ่ในศาลปกครองไทย : ศึกษาเปรียบเทียบกรณีองค์คณะที่ประชุมใหญ่
 ในศาลปกครองเยอรมัน
 โดย  นรินทร์ อิธิสาร





๑๘

 ๑.๓ ความท้าทายในการพิจารณาคดีที่ยึดโยงองค์ความรู้เฉพาะทาง : ศึกษาความสำเร็จ
และกระบวนการสืบพยานผู้เชี่ยวชาญแบบเบิกความร่วม (Concurrent Expert
Evidence)

 โดย  นัชชา อักษรพันธ์






๓๘

 ๑.๔ คำสั่งทางปกครองที่มีผลสองทางในระบบกฎหมายไทย
 โดย  นิติกร ชัยวิเศษ



๕๕

 ๑.๕ ปัญหาการเสียค่าธรรมเนียมศาลในคดีฟ้องขอให้ศาลเพิกถอนหรือบังคับ
ตามคำชี้ขาดของอนุญาโตตุลาการในสัญญาทางปกครอง

 โดย  นพรัต อุดมโชคมงคล





๘๓

 ๑.๖ เครือข่ายออนไลน์ : ความท้าทายและโอกาสในการใช้อำนาจรัฐ
 โดย  ปาลีรัฐ ศรีวรรณพฤกษ์



๑๐๔

 ๑.๗ ข้อพิจารณาเกี่ยวกับระบบโครงข่ายสายส่งไฟฟ้าของการไฟฟ้าฝ่ายผลิต
แห่งประเทศไทยในคดีปกครอง

 โดย  รัชดาพร นิ่มพงษ์ศักดิ์





๑๑๗

 ๑.๘ หลักกฎหมายว่าด้วยโทษปรับทางปกครองหรือการปรับเป็นพินัย
ในระบบกฎหมายเยอรมัน : วิเคราะห์เปรียบเทียบกับร่างพระราชบัญญัติ
ว่าด้วยการปรับเป็นพินัย พ.ศ. ....

 โดย  วันรัฐ งามนิยม






๑๓๗
 ๑.๙ การใช้ดุลพินิจไม่ตรวจข้อสอบด้วยเหตุข้อสันนิษฐานเด็ดขาดว่าผู้เข้าสอบทุจริต

การสอบศึกษาเปรียบเทียบกฎหมายไทยและกฎหมายเยอรมัน
 โดย  วิชชา เนตรหัสนัยน์




๑๗๖

สารบัญ


(๒)


  หน้า


๒. การบรรยายทางวิชาการ




 ๒.๑ หลักการระวังไว้ก่อนในกฎหมายสิ่งแวดล้อม (Le principe de précaution
 en droit de l’environnement)
 โดย  Prof. Wanda MASTOR
 ถอดความและเรียบีเรยงโดย  อภิญญา แก้วกำเหนิด





๒๐๐


๓. บทวิเคราะห์คดีและคำวินิจฉัยที่สำคัญ




 ๓.๑ ข้อสังเกตเกี่ยวกับการใช้ดุลพินิจของศาลปกครองที่กำหนดคำบังคับให้การเพิกถอน
คำสั่งลงโทษทางวินัยมีผลไปในอนาคต : กรณีศึกษาเปรียบเทียบประเทศสเปน

 (คำพิพากษาศาลปกครองสูงสุดที่ อ. ๗๖๔/๒๕๕๘)
 โดย  โรม ทีปะปาล






๒๑๒

 ๓.๒ ระบบคุณธรรมและความเสมอภาคในการพิจารณาคัดเลือกข้าราชการ
เพื่อเข้ารับการศึกษาอบรมหลักสูตรนายอำเภอ (คำพิพากษาศาลปกครองสูงสุด
ที่ อบ. ๕๗/๒๕๖๑)

 โดย  วิชญ์พาส พิมพ์อักษร





๒๓๕























๑. บทความทางวิชาการ





๒  รวมบทความทางวิชาการ (เอกสารอิเล็กทรอนิกส์) เล่ม ๓



ประวัติศาสตร์กระบวนการยติธุรรมทางปกครองของประเทศฝรั่งเศส*


ถิรศักดิ์  ฮ้อสิทธิสมบรูณ์**,***


บทนำ
แม้ว่าวิชานิติศาสตร์จะมี “กฎหมาย” เป็นวัตถุของการศึกษา แต่การศึกษากฎหมายอาจทำได้

หลายแง่มุม ซึ่งในทางตำราแบ่งการศึกษากฎหมายเป็น ๓ แขนงใหญ่๑ ได้แก่ หนึ่ง วิชานิติศาสตร์โดยแท้
(Legal Science Proper) ที่ว่าด้วยการศึกษาเพื่อให้รู้กฎหมายที่ใช้บังคับอยู่ในปัจจุบัน (Content of
Positive Law) และปรับใช้กฎหมายดังกล่าวได้อย่างถูกต้องตามหลักนิติวิธี (Juristic Method) อันสอดคล้อง
กับภูมิหลังของระบบกฎหมาย สอง วิชานิติศาสตร์ทางข้อเท็จจริง (Legal Science of Facts) เป็นการศึกษา
กฎหมายในฐานะที่เป็นเหตุการณ์หนึ่งในสังคม โดยกรณีอาจแบ่งเป็นวิชาประวัติศาสตร์กฎหมาย ซึ่งเป็น
การศึกษาข้อเท็จจริงเพื่อทราบถึงความเป็นมาและการเปลี่ยนแปลงของกฎหมายในอดีต กับวิชาสังคมวิทยา
กฎหมายที่ศึกษาความสัมพันธ์ระหว่างกฎหมายกับข้อเท็จจริงที่มีอยู่ในสังคมว่าเป็นเหตุเป็นผลซึ่งกันและกัน
อย่างไร๒ สาม วิชานิติศาสตร์ทางคุณค่า (Legal Science of Value) ซึ่งแบ่งออกเป็นวิชานิติบัญญัติ
กับวิชากฎหมายเปรียบเทียบ๓

อนึ่ง นานาประเทศมักเลือกใช้กฎหมายเปรียบเทียบเมื่อต้องการตรากฎหมายเรื่องใหม่ ๆ
เพื่อปรับใช้ในสังคม  อย่างไรก็ดี การศึกษากฎหมายเปรียบเทียบ (Comparative Law Study) มิใช่การศึกษา
กฎหมายต่างประเทศ (Foreign Law Study) ในลักษณะของการทำความเข้าใจเพียงโครงสร้างทั่วไปของกฎหมาย
ที่ใช้บังคับอยู่ในปัจจุบัน (Positive Law) ของประเทศต้นทางเท่านั้น หากแต่จะต้องพิจารณาถึงพัฒนาการ
ทางประวัติศาสตร์ สังคม วัฒนธรรม ตลอดจนบ่อเกิดของกฎหมายประเภทอื่น โดยเฉพาะอย่างยิ่ง
แนวคำพิพากษาของศาล (Jurisprudence) และความเห็นของนักวิชาการ (Doctrine) ควบคู่กันไปอีกด้วย
มิฉะนั้นแล้ว กรณีอาจส่งผลให้ผู้ศึกษาได้รับข้อมูลที่ไม่ครบถ้วน จนทำให้เกิดความคลาดเคลื่อนในการประเมิน
คุณค่าของเรื่องอันเป็นวัตถุแห่งการเปรียบเทียบ


* เผยแพร่ครั้งแรกในอินทราเน็ตสำนักวิจัยและวิชาการ เดือนพฤษภาคม ๒๕๖๔
** บทความนี้ดัดแปลงมาจากส่วนหนึ่งของวิทยานิพนธ์ระดับดุษฎีบัณฑิตที่อยู่ระหว่างการจัดทำ

ของผู้เขียน เรื่อง Notion et contentieux des contrats de la commande publique, perspective comparée
France/Thaïlande, Université Toulouse 1 Capitole

*** น.บ. (ธรรมศาสตร์), Master 2 Droit public fondamental, Diplôme d’études du droit de l’Union
européenne (mention bien), Diplôme en droit européen – santé et produits de santé (mention assez bien),
Université Toulouse 1 Capitole, พนักงานคดีปกครองปฏิบัติการ กลุ่มศึกษากฎหมายมหาชน ๑ สำนักวิจัยและวิชาการ
สำนักงานศาลปกครอง

๑ ปรีดี เกษมทรัพย์, นิติปรัชญา (กิตติศักดิ์ ปรกติ ผู้แก้ไขเพิ่มเติม, พิมพ์ครั้งที่ ๑๕, โครงการตำรา
และเอกสารประกอบการสอน คณะนิติศาสตร์ มหาวิทยาลัยธรรมศาสตร์ ๒๕๖๐) ๔๑-๖๔.

๒ วิชาสังคมวิทยากฎหมายอาศัยวิธีการรวบรวมข้อมูลและทำสถิติ (Empirical Method)  ดังนั้น วิธีการศึกษา
จึงอาจแบ่งได้เป็น ๒ แนว คือ หนึ่ง พิจารณาว่าข้อเท็จจริงใดเป็นเหตุที่ทำให้ฝ่ายนิติบัญญัติต้องตรากฎหมายขึ้นใหม่
กับ สอง พิจารณาว่ากฎหมายที่ตราออกมาแล้วส่งผลอย่างไรต่อสังคมบ้าง

๓ วิชากฎหมายเปรียบเทียบอาจแบ่งเป็นการศึกษาความเหมือนและความแตกต่างในระดับของระบบกฎหมาย
(Macrocomparison) หรือในระดับของสถาบันทางกฎหมายเรื่องใดเรื่องหนึ่ง (Microcomparison) ดู Konrad Zweigert
and Hein Kötz, Introduction to comparative law (Tony Weir tr, 3 rd edn, Clarendon Press, 1998) 4-5.


สำนักวิจัยและวิชาการ  สำนักงานศาลปกครอง  ๓



เป็นที่ยอมรับกันว่า กฎหมายว่าด้วยกระบวนการยติธุรรมทางปกครองของไทยได้รับ
อิทธิพลส่วนใหญ่มาจากระบบกฎหมายปกครองฝรั่งเศส โดยบทบัญญัติหลายมาตราในพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒ และระเบียบของที่ประชุมใหญ่ตุลาการ
ในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓ ล้วนแต่นำมาจากประมวลกฎหมาย
ศาลปกครองชัน้ต้นและศาลปกครองชัน้อุทธรณ์ (Code des tribunaux administratifs et cours administratives
d’appel) ของฝรั่งเศสที่ใช้บังคับอยู่ในขณะนั้น๔  อย่างไรก็ดี แม้นักวิชาการจะพยายามอธิบาย “กระบวนการ
ยติธุรรมทางปกครอง” แบบภววิสัยให้ได้มากที่สุดเพียงใดก็ตาม ข้อกล่าวอ้างเกี่ยวกับการเปรียบเทียบ
เรื่องดังกล่าวกลับมุ่งไปที่หลักการของระบบศาลคู่ (le principe de la dualité de juridictions) เป็นสำคัญ
กล่าวอีกนัยหนึ่ง คือ ความไม่เข้าใจระบบบริหารงานแผ่นดินของศาลยุติธรรม และความจำเป็นทางเทคนิค
ที่จะต้องมีตุลาการศาลปกครองซึ่งเป็นผู้เชี่ยวชาญด้านกฎหมายมหาชนจึงเป็นข้อกล่าวอ้างสองประการ
สำหรับการตัดสินใจเลือกใช้ระบบศาลคู่๕  อย่างไรก็ดี การกล่าวอ้างดังกล่าวข้างต้นจะเกิดขึ้นได้ก็ต่อเมื่อ
ข้อเท็จจริงมีระบบกฎหมายสองรูปแบบที่เปิดช่องให้นำมาเปรียบเทียบกันได้เท่านั้น

คำถามที่เกิดขึ้นจึงมีว่า ประเทศที่เป็นแม่แบบให้กับกระบวนการยติธุรรมทางปกครอง
แก่นานาอารยประเทศอย่างฝรั่งเศสนั้น มีอะไรเป็นจุดเริ่มต้นทางความคิดในการพัฒนาระบบศาลคู่จนประสบ
ความสำเร็จดังที่เป็นอยู่ในปัจจุบัน ในบทความฉบับนี้จึงเป็นการอธิบายให้เห็นถึงประวัติศาสตร์กระบวนการ
ยติธุรรมทางปกครองของฝรั่งเศสในฐานะการศึกษาวิชานิติศาสตร์ทางข้อเท็จจริง โดยกรณีสมควรที่จะ
ทำความเข้าใจประวัติศาสตร์ภายใต้ระบอบเก่า (l’Ancien Régime) เป็นเบื้องต้น (ส่วนที่ ๑) ก่อนที่จะ
ลงรายละเอียดเกี่ยวกับพัฒนาการและบริบทในปัจจุบันของกระบวนการยติธุรรมทางปกครองภายหลัง
การเปลี่ยนแปลงการปกครอง (ส่วนที่ ๒)

ส่วนที่ ๑ ร่องรอยของกระบวนการยติธุรรมทางปกครองภายใต้ระบอบเก่า
คำว่า “ระบอบเก่า” ในที่นี้ หมายความถึงช่วงเวลาก่อนการปฏิวัติฝรั่งเศส (la Révolution

française) ในปี ค.ศ. ๑๗๘๙ ซึ่งในขณะนั้นยังคงอยู่ภายใต้การปกครองระบอบสมบูรณาญาสิทธิราชย์
จากภาษิตละตินที่ว่า “ความยติธุรรมทั้งปวงล้วนมาจากพระราชา” (toute justice émane

du roi)๖ นั้น พระมหากษัตริย์ในฐานะรัฐาธิปัตย์จึงเป็นบ่อเกิดของความยติธุรรม ซึ่งการใช้อำนาจดังกล่าว
ความเกี่ยวพันกับการธำรงไว้ซึ่งความสงบสุขภายในราชอาณาจักรอีกด้วย  อย่างไรก็ดี เมื่อข้อพิพาท
มีจำนวนเพิ่มมากขึ้น กรณีจึงเป็นการพ้นวิสัยที่พระมหากษัตริย์จะสามารถตัดสินคดีทุกเรื่องได้ด้วยพระองค์เอง
เพราะฉะนั้น จึงต้องมีการจัดหาเจ้าหน้าที่มาใช้อำนาจดังกล่าวแทนพระองค์   ทั้งนี้ ไม่ว่าจะอยู่ในรูป
ของการอำนวยความยติธุรรมแบบปกติทั่วไป (๑.๑) หรือการจัดตั้งเป็นศาลชำนัญพิเศษ (๑.๒)


๔ ประสาท พงษ์สุวรรณ์, หลักการพื้นฐานและประวัติการยกร่างระเบียบของที่ประชุมใหญ่ตุลาการ

ในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓ และระเบียบของที่ประชุมใหญ่ตุลาการในศาลปกครอง
สูงสุด ว่าด้วยองค์คณะ การจ่ายสำนวน การโอนคดีฯ พ.ศ. ๒๕๔๔ (เอกสารประกอบการบรรยายโครงการ “พัฒนาตน
พัฒนางานจากความรู้และประสบการณ์...สู่เวทีเสวนา”, สำนักวิจัยและวิชาการ, ๒๕๕๒)

๕ Sébastien Platon, ‘L’argument de droit comparé dans les débats relatifs à la dualité
de juridictions’ in Fabrice Melleray (dir.) L’argument de droit comparé en droit administratif français
(Bruylant 2007) 342-349.

๖ Henri Roland et Laurent Boyer, Adages du droit français (Litec 1999) 886-892.


๔  รวมบทความทางวิชาการ (เอกสารอิเล็กทรอนิกส์) เล่ม ๓


๑.๑ ความสำคัญขององค์กรตุลาการ : ข้อพิจารณาทั่วไปทางประวัติศาสตร์

มีข้อสังเกตว่า “ความยติธุรรม” ภายใต้ระบอบเก่าจะมีขอบเขตตามความหมายอย่างกว้าง
กล่าวคือ นอกจากจะเป็นเรื่องของการระงับข้อพิพาทระหว่างคู่ความแล้ว กรณียังหมายความรวมถึง
การดำเนินการเพื่อรักษาความสงบเีรยบร้อยของสังคมอีกด้วย กล่าวอีกนัยหนึ่งคือ ความยติธุรรมในอดีต
เป็นไปตามหลักการบริหารงานแผ่นดินที่ครอบคลุมทั้งอำนาจทางปกครองและอำนาจตุลาการ ด้วยเหตุนี้
การใช้อำนาจในนามของความยติธุรรมแทนพระมหากษัตริย์จึงเป็นประเด็นที่มีความละเอียดอ่อนเป็นอย่างยิ่ง

Jean-Pierre Royer แบ่งประวัติศาสตร์เกี่ยวกับกระบวนการยติธุรรมของฝรั่งเศสออกเป็น
๔ ช่วงสำคัญ โดยในยุคที่เรียกว่า การอำนวยความยติธุรรมของพระมหากษัตริย์ ( la justice du roi) นั้น
ข้อเท็จจริงปรากฏว่า ภายในราชอาณาจักรมีการจัดตั้งศาลขึ้นหลายประเภทโดยมิได้อยู่ในรูปของการรวมศูนย์
อำนาจ ถึงแม้ว่าพระองค์จะมีพระราชอำนาจในกิจการทุกประเภทก็ตาม๗  ในการนี้ กระบวนการยติธุรรม
แบบพระราชทาน (la justice concédée) จึงไม่มีสถานะเป็นศาลหลวง (les juridictions non royales)
อีกต่อไป หากแต่เป็นทรัพย์มีราคา (un bien patrimonial) ที่พระมหากษัตริย์พระราชทานให้แก่ปัจเจกบุคคล
โดยไม่มีกำหนดเวลาสิ้นสุด (à titre perpétuel)๘ ซึ่งในที่นี้จะกล่าวถึงศาลสำคัญ ๒ ประเภท ได้แก่๙

ศาลขุนนาง (les juridictions seigneuriales) หมายถึง อำนาจตุลาการตามกฎหมายทั่วไป
ของผู้ครองนครที่มีมาตั้งแต่ยุคกลาง (le Moyen Âge) ในฐานะเจ้าศักดินา โดยกรณีจะเป็นการใช้อำนาจ
เหนือตัวบุคคลทุกรายที่อาศัยอยู่ในดินแดนนั้น ๆ

สำหรับศาลศาสนจักร (les juridictions ecclésiastiques) นั้น เริ่มมีโครงสร้างเป็นลำดับชัน้
และมีการจัดองค์กรคล้ายคลึงกับฝ่ายตุลาการมากขึ้นตั้งแต่ช่วงการปฏิรูปของพระสันตปาปาเกรกอรี่ที่ ๗
(la réforme grégorienne) ในช่วงปลายศตวรรษที่ ๑๑ เป็นต้นมา  นอกจากนี้ เนื่องจากศาลหลวง
ในขณะนั้นมีบทบาททางสังคมน้อยลง กรณีจึงส่งผลให้ศาลศาสนจักรสามารถขยายเขตอำนาจออกไปได้
จนถึงช่วงปลายศตวรรษที่ ๑๓ ซึ่งในทางวิชาการแบ่งออกเป็น ๒ ประเภท ได้แก่ หนึ่ง เขตอำนาจที่พิจารณาจาก
คุณสมบัติของบุคคล (ratione personae) กล่าวในรายละเอียด คือ คดีพิพาท (ไม่ว่าจะเป็นคดีแพ่ง
หรือคดีอาญา)๑๐ อันเกิดกับผู้ที่เป็นบาทหลวง (des clercs) ภายใต้เงื่อนไขบางประการ๑๑ หรือผู้ที่ได้รับ


๗ Jean-Pierre Royer, ‘Histoire de la justice (France)’ in Loïc Cadiet (dir.) Dictionnaire de

la justice (PUF 2004) 584 et s.
๘ Philippe Sueur, Histoire du droit public français XVe – XVIIIe siècle. Tome II Affirmation

et crise de l’État sous l’Ancien Régime (PUF 2007) 163.
๙ ดู Philippe Sueur, ibid ; Bernard Barbiche, Les institutions de la monarchie française

à l’époque moderne (XVIe – XVIIIe siècle) (PUF 2012) 47-56 ; Olivier Guillot et alii, Pouvoirs et institutions dans
la France médiévale : 2. Des temps féodaux aux temps de l’État (A. Colin 1998) 203 et s ; Marie-Berdanette
Bruguière et alii, Introduction à l’histoire des institutions françaises (Privat 1990) 98-100, 151-152.

๑๐ หากเป็นคดีอาญาแล้ว บาทหลวงจะได้สิทธิพิเศษ “โดยสัมบูรณ์” ในการถูกดำเนินคดีภายในเขตอำนาจ
ของศาลศาสนจักรเสมอ ดังที่เป็นไปตามภาษิตที่ว่า “โบสถ์กลัวสภาพของการเลือดตกยางออก” (l’Église a horreur du sang)
กล่าวคือ ศาลของศาสนจักรจะไม่สั่งลงโทษบาทหลวงที่กระทำความผิดในลักษณะที่เป็นการกระทำต่อร่างกายที่มีผล
ถึงขั้นเลือดออก  เพราะฉะนั้น การจำคุกตลอดชีวิตจึงถือเป็นโทษที่มีความรุนแรงที่สุด ดู Olivier Guillot et alii, ibid 214-215.

๑๑ ทั้งนี้ เป็นไปตามหลัก privilegium fori ecclesiastici


สำนักวิจัยและวิชาการ  สำนักงานศาลปกครอง  ๕


ทุกขเวทนา (des individus dans la misère)๑๒ สอง เขตอำนาจที่พิจารณาจากเนื้อหาแห่งคดี (ratione
materiae) หมายถึง การที่ชาวคริสต์กระทำความผิดอันกระทบต่อความเชื่อทางศาสนา เช่น การเป็นแม่มด
หรือการประพฤติตนเยี่ยงคนนอกรีต เป็นต้น๑๓  นอกจากนี้ ศาลศาสนจักรยังมีเขตอำนาจในการระงับข้อพิพาท
เกี่ยวกับการแต่งงานภายใต้พิธีสาบาน คดีเกี่ยวกับทรัพย์ของศาสนจักร คดีเกี่ยวกับการปฏิบัติตามพินัยกรรม
คดีเกี่ยวกับสัญญาที่มีการสาบานตน คดีละเมิดเกี่ยวกับการดูหมิ่นศาสนา หรือการกระทำที่ขัดต่อศีลธรรม
อันดีของประชาชนอีกด้วย

กล่าวโดยสรุป องค์กรที่ใช้อำนาจตุลาการในดินแดนฝรั่งเศสในช่วงต้นของระบอบเก่า
เป็นการแบ่งอำนาจระหว่างศาลหลวง ศาลขุนนาง และศาลศาสนจักร

ในส่วนของศาลหลวง (la justice royale ordinaire) อาจให้นิยามได้ว่าเป็นการใช้
อำนาจตุลาการโดยผู้พิพากษาอาชีพ ซึ่งกระทำในพระปรมาภิไธยพระมหากษัตริย์ภายในองค์กรที่จัดตั้งขึ้น๑๔
และมีศาล Parlement วินิจฉัยคดีพิพาทในชัน้ฎีกา และต่อมาในช่วงปลายศตวรรษที่ ๑๘ ก็กำหนดให้
ศาล Parlement แยกออกจาก Curia regis ซึ่งมีนักวิชาการวิเคราะห์กันว่า สาเหตุสำคัญ ๒ ประการที่จำเป็น
สำหรับการสร้างลักษณะเฉพาะให้กับ Curia in parlamento คือ พัฒนาการของวิชานิติศาสตร์ที่เพิ่มระดับ
ของความซับซ้อน และการเพิ่มขึ้นของจำนวนคดีพิพาท๑๕

ด้วยความที่ศาล Parlement กลายเป็นศาลที่เก่าแก่ที่สุดในราชอาณาจักร กรณี
จึงมีแนวคิดที่จะขยายศาลดังกล่าวไปในเขตต่างจังหวัดด้วยเช่นกัน  อนึ่ง Romuald Szramkiewich
และ Jacques Bouineau ตั้งข้อสังเกตไว้อย่างน่าสนใจว่า การจัดตั้งศาล Parlement ในต่างจังหวัดนั้น
ถ้ามิได้มีวัตถปุระสงค์เพื่อที่จะให้ประชาชนสามารถเข้าถึงกระบวนการยติธุรรมได้สะดวกมากขึ้นแล้ว กรณีก็
น่าจะมีวัตถุประสงค์เพื่อที่จะรักษาความเป็นเอกราชหนึ่งเดียวของระบบให้ครอบคลุมทั่วราชอาณาจักร๑๖

หลังจากที่จัดตั้งองค์กรและแบ่งโครงสร้างภายในเป็นที่เรียบร้อยแล้ว ศาล Parlement
จึงเริ่มจำกัดเขตอำนาจศาลขุนนางและศาลศาสนจักรด้วยมาตรการทางกฎหมาย ๓ รูปแบบ ดังต่อไปนี้๑๗

หนึ่ง การใช้เทคนิคกระบวนการยื่นอุทธรณ์ (l’appel) หมายความว่า ผู้ฟ้องคดี
สามารถอุทธรณ์คำพิพากษาของศาลขุนนางโดยอ้างเรื่องความบกพร่องของคำพิพากษา สำหรับสาเหตุ
ที่ศาลหลวงมีอำนาจรับอุทธรณ์คำพิพากษาดังกล่าวได้นั้น เนื่องจากพระมหากษัตริย์มีสถานะเปรียบเสมือน
เจ้าศักดินาชัน้สูงสุด (un suzerain suprême) ซึ่งขุนนางอื่น ๆ ในราชอาณาจักรจะอยู่ในลำดับที่ต่ากว่า
อนึ่ง ศาล Parlement ได้เริ่มใช้กระบวนการยื่นอุทธรณ์ (l’appel comme d’abus) กับคำพิพากษา
ของศาลศาสนจักรตั้งแต่ช่วงปลายศตวรรษที่ ๑๕ ด้วยเช่นกัน


๑๒ ตัวอย่างของ miserabiles personae เช่น คนยากจน แม่หม้าย ผู้เยาว์ และเด็กกำพร้า
๑๓ โดยที่ข้อพิพาทมีลักษณะคล้ายคลึงกับศาลที่พิจารณาความผิดวินัย (la juridiction disciplinaire)

ศาลศาสนจักรจึงมีการตั้งศาลไต่สวน (l’inquisitio hereticae pravitatis) เพื่อเปิดช่องให้สามารถใช้วิธีพิจารณาแบบพิเศษได้
๑๔ Philippe Sueur (n 8) 195 et s.
๑๕ Olivier Guillot et alii (n 9) 221 et s.
๑๖ Romuald Szramkiewich et Jacques Bouineau, Histoire des institutions, 1750-1914 :

droit et sociétés en France de la fin de l’Ancien Régime à la Première guerre mondiale (Litec, 1998) 46.
๑๗ Jean Hilaire, Histoire des institutions publiques et des faits sociaux : XIe – XIXe siècles

(Dalloz 1997) 126-127.


๖  รวมบทความทางวิชาการ (เอกสารอิเล็กทรอนิกส์) เล่ม ๓



สอง การใช้มาตรการป้องกัน (la prévention) กล่าวคือ ศาลหลวงสามารถมีอำนาจ
เคียงคู่กับศาลขุนนางและศาลศาสนจักรได้ ๒ กรณี คือ เมื่อศาลขุนนางละเลยล่าช้าในกระบวนพิจารณา
คดีอาญา กับเมื่อกรณีเป็นไปตามหลักความมาก่อนของศาลหลวง (la primauté de la justice royale)
ซึ่งส่งผลให้คดีเกี่ยวกับผู้ที่ได้รับทุกขเวทนา (des miserabiles personae) สามารถอยู่ในเขตอำนาจ
ของศาลหลวงได้๑๘

สาม การมีสถานะเป็นคดีหลวง (les cas royaux) กล่าวคือ การให้คดีแพ่งหรือคดีอาญา
บางประเภทที่มีลักษณะเป็นการขัดต่อความสงบเีรยบร้อยของสังคมอยู่ในเขตอำนาจของศาลหลวง เช่น
การหมิ่นพระบรมเดชานุภาพ (le crime de lèse-majesté) การปลอมแปลงตราประทับหรือจดหมาย
ของทางราชการ การปลอมแปลงเงินตรา การกระทำที่ขัดต่อความสงบสุขของบ้านเมือง หรือการพกพาอาวุธ
เป็นต้น  นอกจากนี้ ตั้งแต่ช่วงศตวรรษที่ ๑๘ เป็นต้นมา ข้อความคิดว่าด้วยคดีหลวงยังขยายไปถึงกรณี
ของข้อพิพาทเกี่ยวกับการทำสัญญาที่มีการลงตราประทับของพระมหากษัตริย์ต่อหน้าโนตารีหลวง
(un notaire royal) และกระทบต่อสิทธิในการตรากฎหมายของพระมหากษัตริย์  อนึ่ง ข้อความคิดว่าด้วย
คดีหลวงถูกนำไปแปลงเป็นทฤษฎีว่าด้วยคดีสิทธิพิเศษ (la théorie des cas privilégiés) เพื่อลดเขตอำนาจ
ศาลศาสนจักรโดยการอ้างเรื่องการรักษาความสงบเีรยบร้อยของสังคม๑๙

๑.๒ ความจำเป็นของการจัดให้มีกระบวนการยติธุรรมทางปกครองสถานะพิเศษ
อันที่จริงแล้ว ถึงแม้ว่าบรรดาข้อพิพาทระหว่างเอกชนในฝรั่งเศสจะอยู่ในเขตอำนาจ

ของศาล Parlement ก็ตาม ฝ่ายกษัตริย์ก็มีการจัดตั้งกระบวนการยติธุรรมทางปกครองขึ้นเป็นพิเศษเคียงคู่กับ
ศาลยุติธรรมอีกด้วย  ทั้งนี้ เพื่อระงับข้อพิพาทบางลักษณะที่มีความเกี่ยวข้องกับอำนาจอธิปไตย สำหรับ
เหตุผลสนับสนุนที่สำคัญแบ่งได้เป็น ๓ ประการ๒๐ ได้แก่ หนึ่ง ความหลากหลายของศาลที่มีสถานะพิเศษ
เป็นมรดกทางกฎหมายที่มีมาตั้งแต่ยุคกลาง สอง ความไม่ชัดเจนของการแบ่งอำนาจหน้าที่ระหว่างฝ่ายปกครอง
กับศาล และ สาม ความไม่ไว้วางใจศาลยุติธรรม ซึ่งในกรณีหลังนี้อาจแบ่งได้เป็นเรื่องการใช้อำนาจทางการเมือง
ของผู้พิพากษาศาลยุติธรรม กับความสามารถในการซื้อขายหรือตกเป็นมรดกของตำแหน่งผู้พิพากษา

โดยหลักแล้ว ศาล Parlement เป็นศาลชัน้สูงสุดที่ตัดสินคดีซึ่งมาจากการอุทธรณ์
คำพิพากษา  อย่างไรก็ดี การฟ้องตรงอาจเกิดขึ้นได้ในกรณีที่คดีพิพาทมีเนื้อหาเกี่ยวโยงกับพระมหากษัตริย์
โดยตรง หรือมีเหตุตามหลัก committimus

๒๑ แม้กระนั้นก็ตาม นักวิชาการมีความเห็นว่าการใช้อำนาจ
บางลักษณะของศาล Parlement เป็นการกระทำนอกกรอบอำนาจตุลาการ (les compétences extrajudiciaires)
ดังที่ Bernard Barbiche กล่าวไว้ว่า “ข้อเรียกร้องต่อศาลชัน้สูงสุดเกี่ยวกับเรื่องทางการเมืองตั้งอยู่บน
กรอบความคิดแบบโบราณที่ว่า แต่เดิมพระมหากษัตริย์ทรงมีสภาที่ปรึกษาคอยถวายความเห็นเกี่ยวกับ
การบริหารราชการแผ่นดิน  ดังนั้น เมื่อศาล Parlement พัฒนามาจากองค์กรที่เรียกว่า Curia regis แล้ว


๑๘ Olivier Guillot et alii (n 9) 208-209.
๑๙ Olivier Guillot et alii (n 9) 210-211, 217-218.
๒๐ ดู Jean Hilaire, ‘Ancien Régime’ in Loïc Cadiet (dir.) Dictionnaire de la justice (PUF 2004)

34-40 ; ‘Parlement’ ibid 962-964 ; François Saint-Bonnet et Yves Sassier, Histoire des institutions avant 1789
(Montchrestien 2011) 398-401 ; Grégoire Bigot, Introduction historique au droit administratif depuis 1789
(PUF 2002) 20-21 ; François Burdeau, Histoire du droit administratif (PUF 1995) 33-34.

๒๑ Olivier Guillot et alii (n 9) 229.


สำนักวิจัยและวิชาการ  สำนักงานศาลปกครอง  ๗


บรรดาผู้พิพากษาจึงมีสถานะเป็นที่ปรึกษาของพระมหากษัตริย์ด้วยในเวลาเดียวกัน อาศัยเหตุดังกล่าว
ศาล Parlement จึงมีความชอบธรรมที่จะมีบทบาททางการเมืองผ่านการให้ความเห็นแก่สถาบันพระมหากษัตริย์
ซึ่งถือเป็นภารกิจดั้งเดมิในฐานะสภาที่ปรึกษา”๒๒

จากแนวคิดข้างต้น ศาล Parlement จึงใช้อำนาจในลักษณะทั่วไปเป็นอย่างมาก
กล่าวคือ นอกจากเรื่องกระบวนการแต่งตั้งข้าราชการฝ่ายดูแลความสงบเีรยบร้อยทั่วไป หรือการควบคุม
การปฏิบัติงานของเจ้าหน้าที่ฝ่ายปกครองแล้ว ศาล Parlement ยังมีอำนาจทางนิติบัญญัติอีกด้วย
โดยเฉพาะอย่างยิ่ง การตรา arrêts de règlements และ droit d’enregistrement et de remonstrance

ดังที่กล่าวมาแล้วว่า “ความยติธุรรม” ในยุคโบราณจะต้องตีความอย่างกว้าง (lato sensu)
ดังนั้น อำนาจตุลาการในระบอบเก่า (Ancien Régime) หรือก่อนการปฏิวัติในปี ค.ศ. ๑๗๘๙ จึงมิได้
จำกัดอยู่เฉพาะแต่การระงับข้อพิพาทระหว่างคู่ความเท่านั้น หากแต่ยังหมายความรวมถึงการรักษา
ความสงบเีรยบร้อยภายในสังคมอีกด้วย อาศัยเหตุดังกล่าว ศาล Parlement จึงมีความชอบธรรมในการตรา
arrêts de règlements ซึ่งให้คำนิยามได้ว่าเป็นการแก้ปัญหาในลักษณะถาวรผ่านกฎเกณฑ์ที่กำหนด
ความประพฤติของบุคคลอันมีผลบังคับเป็นการทั่วไป  อนึ่ง การตรา arrêts de règlements ในระยะเริ่มแรก
จะเกิดขึ้นเฉพาะกรณีที่ไม่สามารถหากฎหมายลายลักษณ์อักษรหรือจารีตประเพณีมาปรับใช้กับเรื่องที่เกิดขึ้นได้
เท่านั้น แต่ศาล Parlement ในเวลาต่อมากลับนำมาตรการดังกล่าวมาปรับใช้กับสถานการณ์อื่น ๆ นอกเหนือจาก
กรอบความเป็นข้อพิพาทระหว่างคู่ความอีกด้วย ตัวอย่างเช่น การวางกรอบเกี่ยวกับการประกอบวิชาชีพ
การรักษาความสงบเีรยบร้อยของสังคม การออกข้อกำหนดเกี่ยวกับการสัญจร หรือการเปิดให้บริการ
ของคณะละครสัตว์เร่ร่อน เป็นต้น๒๓

ในส่วนของ droit d’enregistrement et de remontrance นั้น ศาล Parlement
ใช้เป็นเครื่องมือในการตอบโต้กระบวนการตรากฎหมายในระบอบสมบูรณาญาสิทธิราชย์ ทั้ง ๆ ที่วัตถุประสงค์
แรกเริ่มของ droit d’enregistrement เป็นเพียงการรับรอง (acte de reconnaissance) กฎหมายเท่านั้น
กล่าวในรายละเอียด คือ ศาล Parlement มีบทบาทเพียงการเก็บรักษาต้นฉบับของกฎหมายที่ตราโดย
ฝ่ายนิติบัญญัติ การนำมาเผยแพร่ ตลอดจนการทำซ้าขึ้นใหม่แทนต้นฉบับเดิมที่สูญหายไป อันที่จริงแล้ว
กระบวนการตรวจสอบ จดบันทึก และเผยแพร่ของศาล Parlement เป็นเพียงการควบคุม “รูปแบบ
และวิธีการร่างกฎหมาย เพื่อเป็นหลักประกันความเป็นเอกสารต้นฉบับที่แท้จริง และการให้ความเชื่อมั่น
ในเรื่องกระบวนการประกาศเผยแพร่กฎหมายเท่านั้น”๒๔

อย่างไรก็ดี ตั้งแต่ช่วงทศวรรษที่ ๑๓๕๐ เป็นต้นมา ศาล Parlement เริ่มใช้อำนาจ
เกินกว่ากรอบดั้งเดมิตามที่กล่าวมาข้างต้น โดยนักวิชาการเรียกรวมว่า droit de remontrance ในความหมาย
อย่างกว้าง  ในการนี้ ศาล Parlement สามารถที่จะปฏิเสธการจดบันทึกกฎหมายที่ออกโดยฝ่ายนิติบัญญัติ
หรือแนะนำให้มีการแก้ไขเนื้อหาและจดบันทึกไว้เฉพาะแต่ส่วนสำคัญเท่านั้น หรือจัดทำข้อสังเกต ตลอดจน
ข้อสงวนเกี่ยวกับกฎหมายที่ตราโดยฝ่ายนิติบัญญัติในเรื่องนั้น ๆ ก็ได้


๒๒ Bernard Barbiche (n 9) 107-108.
๒๓ Olivier Guillot et alii (n 9) 231-232 ; Marie-Berdanette Bruguière et alii (n 9) 214.
๒๔ Olivier Guillot et alii (n 9) 233.


๘  รวมบทความทางวิชาการ (เอกสารอิเล็กทรอนิกส์) เล่ม ๓



อาศัยเหตุดังกล่าว กรณีจึงทำให้กฎหมายหลายฉบับของฝ่ายนิติบัญญัติในระบอบ
สมบูรณาญาสิทธิราชย์ไม่มีผลใช้บังคับ เนื่องจากศาล Parlement ไม่รับจดบันทึกลงในสารบบ ซึ่งการกระทำเช่นนี้
เรียกได้ว่าเป็นการแทรกแซงกิจการของรัฐโดยฝ่ายตุลาการ๒๕

นอกจากปัญหาเกี่ยวกับการใช้อำนาจทางการเมืองของศาลยุติธรรมแล้ว กรณียังพบ
ปัญหาเกี่ยวกับการซื้อขายหรือตกเป็นมรดกของตำแหน่งผู้พิพากษาศาลยุติธรรมอีกด้วย อันที่จริงแล้ว
ผู้พิพากษาเป็นตำแหน่งที่มีเอกสิทธิ์และได้รับค่าตอบแทน โดยในอดีต คำว่า “office” หมายถึง งานราชการ
ส่วนหนึ่งที่พระมหากษัตริย์ทรงมอบให้ข้าราชบริพารเป็นผู้กระทำการภายในกรอบของตำแหน่งหน้าที่๒๖
ต่อมา ในปี ค.ศ. ๑๔๖๗ ซึ่งตรงกับรัชสมัยของพระเจ้าหลุยส์ที่ ๑๖ มีการตรารัฐกำหนด (ordonnance)
ที่วางหลักว่าด้วยการที่เจ้าหน้าที่ไม่อาจถูกสั่งโยกย้ายหรือถอดถอน  นอกจากนี้ ตำแหน่งของเจ้าหน้าที่
จะว่างลงได้ก็ต่อเมื่อมีสาเหตุจากความไม่สอดคล้องกับสภาพเดิมของตำแหน่ง การถูกริบ หรือการที่
เจ้าหน้าที่ถึงแก่ความตายเท่านั้น

ในทางปฏิบัติ ความคงอยู่ตลอดไปของตำแหน่งเจ้าหน้าที่ขยายความไปถึงความสามารถ
ในการนำตำแหน่งที่ดำรงอยู่ไปแสวงหากำไรได้อีกด้วย ซึ่งกรณีเป็นไปตามหลัก resignation in favorem
ของกฎหมายศาสนจักร (le droit canonique) ที่เปิดช่องให้ผู้มีสมณศักดิ์ (un bénéfice ecclésiastique)
สามารถกำหนดตัวผู้สืบทอดตำแหน่ง โดยให้บุคคลดังกล่าวชำระค่าตอบแทน กล่าวอีกนัยหนึ่งคือ การซื้อขาย
หรือตกเป็นมรดกของตำแหน่ง หมายถึง การปล่อยให้ปัจเจกบุคคลสามารถทำการซื้อ ขาย หรือโอนตำแหน่ง
หน้าที่ได้โดยอยู่ภายใต้การควบคุมของรัฐ๒๗  อนึ่ง การซื้อขายหรือตกเป็นมรดกของตำแหน่งเกิดขึ้นในฝรั่งเศส
เป็นครั้งแรกในช่วงศตวรรษที่ ๑๔ เพื่อตอบสนองความต้องการของเจ้าหน้าที่ผู้ประสงค์จะโอนตำแหน่งของตน
ให้แก่ผู้สืบสันดานหรือนำไปขายให้กับบุคคลภายนอก  ต่อมา แนวปฏิบัติดังกล่าวกลายเป็นที่แพร่หลาย
อย่างรวดเร็วเนื่องจากราชสำนักต้องการเงินเข้าท้องพระคลัง โดยเฉพาะตั้งแต่ช่วงรัชสมัยของพระเจ้าชาลส์ที่ ๘
เป็นต้นมา  นอกจากนี้ เป็นที่น่าสังเกตว่า หากกรณีเป็นตำแหน่งที่ให้สิทธิประโยชน์มากเป็นพิเศษแล้ว
เช่น การได้รับศักดินา การได้สิทธิประโยชน์ทางศาลหรือทางภาษี การซื้อขายตำแหน่งดังกล่าวย่อมสร้างกำไร
ให้แก่ผู้ขายได้ดีกว่าตำแหน่งทั่วไป

เมื่อตำแหน่งหน้าที่กลายเป็นวัตถุแห่งการซื้อขายหรือการตกเป็นมรดกแก่ทายาทแล้ว
สภาพการณ์ดังกล่าวจึงขยายวงมาถึงตำแหน่งเจ้าหน้าที่ในกระบวนการยติธุรรมด้วย ถึงแม้ว่ากฎหมาย
ในระยะแรกจะกำหนดห้ามไว้ก็ตาม๒๘ แม้กระนั้นก็ดี รัฐยังคงสงวนอำนาจในการตรวจสอบเงื่อนไขบังคับก่อน
ของกระบวนการดังกล่าวอยู่ในบางประเด็น เช่น คุณสมบัติเรื่องอายุ องค์ความรู้ทางนิติศาสตร์ หรือประสบการณ์
ในชัน้ศาล  อนึ่ง แม้ด้วยสถานะของพระมหากษัตริย์ที่ทรงมีพระราชอำนาจในการเพิกถอนการซื้อขาย
ตำแหน่งก็ตาม แต่กรณีเป็นไปได้ยากในทางปฏิบัติเนื่องจากพระคลังมหาสมบัติไม่มีเงินคงคลังเพียงพอ
ที่จะนำไปชำระราคาในมูลค่าของตำแหน่งดังกล่าว


๒๕ แม้ศาล Parlement จะทำ droit de remontrance ไม่รับจดบันทึกกฎหมายของฝ่ายนิติบัญญัติ

ก็ตาม พระมหากษัตริย์ทรงมีพระราชอำนาจที่จะออกพระราชหัตถเลขา (les lettres de jussion) เพื่อให้มีการจดบันทึก
กฎหมายในทันทีโดยปราศจากการแก้ไขใด ๆ ก็ได้ ดู Philippe Sueur (n 8) 83-86.

๒๖ Mireille Jean, ‘Offices’ in Lucien Bély (dir.) Dictionnaire de l’Ancien Régime (PUF 2010) 920.
๒๗ Sylvain Soleil, ‘Vénalité des charges’ in Loïc Cadiet (dir.) Dictionnaire de la justice

(PUF 2004) 1323.
๒๘ Bernard Barbiche (n 9) 79-81.


สำนักวิจัยและวิชาการ  สำนักงานศาลปกครอง  ๙


ส่วนที่ ๒ การปรับปรุงเพื่อนำไปสู่กระบวนการยติธุรรมทางปกครองสมัยใหม่

การปฏิวัติฝรั่งเศสในปี ค.ศ. ๑๗๘๙ ทำให้ระบอบสมบูรณาญาสิทธิราชย์อันมีพระมหากษัตริย์
ทรงเป็นศูนย์รวมอำนาจสิ้นสุดลง แต่กระบวนการยติธุรรมทางปกครองของฝรั่งเศสยังคงรักษาเอกลักษณ์
เฉพาะตัวบางประการไว้จนถึงปัจจุบัน กล่าวโดยย่อ คือ การริเริ่มกระบวนการระงับข้อพิพาทเกี่ยวกับภารกิจ
ทางปกครองจากระบบสงวนอำนาจชี้ขาด (la justice retenue) ที่กำหนดให้ผู้บังคับบัญชาสูงสุดของฝ่ายบริหาร
เป็นผู้ตัดสินปัญหาที่เกิดขึ้นระหว่างฝ่ายปกครองด้วยกันหรือฝ่ายปกครองกับประชาชน (๒.๑) จากนั้นจึงเปลี่ยน
ระบบวิธีพิจารณาคดีปกครองเป็นแบบมอบอำนาจชี้ขาด (la justice déléguée) ที่ให้คำวินิจฉัยของสภาแห่งรัฐ
(le Conseil d’État) มีสถานะเป็นที่สุด (l’autorité de la chose jugée) ในเวลาต่อมา (๒.๒)

๒.๑ ระบบสงวนอำนาจชี้ขาด (la justice retenue) : การระงับข้อพิพาทภายในฝ่ายปกครอง
ศาลยุติธรรมในฝรั่งเศสมิได้มีเขตอำนาจในการระงับข้อพิพาททางปกครองมาตั้งแต่ในช่วง

ของการปกครองแบบระบอบเก่า (l’Ancien Régime)๒๙ เพียงแต่การมีสถานะเป็นองค์กรตุลาการแยกเป็น
เอกเทศจากศาลยติธุรรมเป็นผลิตผลที่เกิดขึ้นอย่างค่อยเป็นค่อยไปภายหลังการปฏิวัติฝรั่งเศส เป็นต้นมา
อนึ่ง เพื่อเป็นการจัดโครงสร้างภารกิจระหว่างฝ่ายปกครองกับฝ่ายตุลาการให้เป็นระบบมากยิ่งขึ้น นักปฏิวัติ
ในยุคนั้นจึงออกมาตรการทางกฎหมายที่สำคัญ ๒ ประการ ได้แก่

หนึ่ง การพัฒนาแนวคิดแบบฝรั่งเศสว่าด้วยการแบ่งแยกอำนาจ ( la conception
française de la séparation des pouvoirs) ซึ่งมีความแตกต่างอย่างสิ้นเชิงกับการถ่วงดุลระหว่าง
อำนาจอธิปไตยตามแนวคิดว่าด้วยการแบ่งแยกอำนาจแบบกฎหมายสหรัฐอเมริกา เนื่องจากกรณีจะเป็น
การขัดหรือแย้งกับแนวคิดว่าด้วยชาติ (le concept de nation)๓๐ โดยนักปฏิวัติได้ตีความขยายหลัก
การแบ่งแยกอำนาจไปจนถึงประเด็นเรื่องการแบ่งแยกระหว่างฝ่ายปกครองกับศาลยุติธรรมด้วย ๓๑  ทั้งนี้
หนึ่งในวัตถุประสงค์สำคัญ คือ ความต้องการที่จะขจัดความสับสนระหว่างอำนาจของฝ่ายปกครอง
กับอำนาจตุลาการ  อนึ่ง ในทางวิชาการเห็นว่า บทกฎหมายสำคัญ ๒ ฉบับที่เกี่ยวข้องกับเรื่องนี้ คือ รัฐบัญญัติ
ว่าด้วยโครงสร้างของศาลยุติธรรม ลงวันที่ ๑๖-๒๔ สิงหาคม ค.ศ. ๑๗๙๐ และรัฐกฤษฎีกา ฉบับที่ ๑๖


๒๙ กล่าวอีกนัยหนึ่ง คือ การแยกคดีปกครองออกจากศาลยติธุรรมไม่ใช่การตกผลึกทางความคิด

ของนักกฎหมายฝรั่งเศสในช่วงศตวรรษที่ ๑๙ ดู Pierre Legendre, Histoire de l’administration de 1750 à nos jours
(PUF 1968) 277 et s ; Danièle Lochak, La justice administrative, (Montchrestien 1998) 9 et s.

๓๐ นักวิชาการในฝรั่งเศสอธิบายว่า หลักการแบ่งแยกอำนาจประกอบด้วย ๒ หลักย่อย ได้แก่
หลักความเป็นอิสระ (le principe d’indépendance) ของอำนาจอธิปไตยแต่ละประเภท กับหลักความพิเศษ (le principe
de spécialisation) ที่เรียกร้องให้อำนาจอธิปไตยแต่ละประเภทดำเนินการอยู่เฉพาะแต่ในบริบทอำนาจของตนเท่านั้น
จากคำอธิบายดังกล่าว จึงส่งผลให้ความรับผิดทางการเมืองของรัฐบาลต่อรัฐสภา ( la responsabilité politique du
gouvernement devant le parlement) และการที่รัฐบาลประกาศยุบสภา (le droit de dissolution fait par le
gouvernement) เป็นเรื่องต้องห้าม ดู Michel Troper, ‘The development of the notion of separation of powers’
(1992) 1 Israel Law Review 1, 2-3 ; สำหรับบทวิเคราะห์แนวคิดว่าด้วยชาติ ดู Élisabeth Zoller, Introduction au
droit public (Dalloz 2013) 207 et s.

๓๑ สภาร่างรัฐธรรมนูญ (L’assemblée Constituante) ยืนยันว่า แนวคิดว่าด้วยการแบ่งแยกภารกิจ
ทางปกครองกับศาลยุติธรรม (la séparation des fonctions administratives et judiciaires) เคยเกิดขึ้นในฝรั่งเศสมาตั้งแต่
การปกครองในยุคระบอบเก่าแล้ว โดยปรากฏใน l’édit de Saint-Germain-en-Laye เมื่อปี ค.ศ. ๑๖๔๑ ดู Francis
Paul-Bénoit, ‘Juridiction judiciaire et juridiction administrative’ (1964) I.1838 La semaine juridique.


๑๐  รวมบทความทางวิชาการ (เอกสารอิเล็กทรอนิกส์) เล่ม ๓


fructidor an III (๒ กันยายน ค.ศ. ๑๗๙๕) โดยเป้าประสงค์สุดท้ายของกฎหมายดังกล่าวอาจสรุปสาระสำคัญ
ได้ว่า “ศาลเป็นองค์กรที่ได้รับมอบอำนาจอธิปไตยเป็นการเฉพาะ  ดังนั้น ศาลจึงเป็นองค์กรเดียวที่สามารถ
ใช้อำนาจตุลาการและจะต้องใช้อำนาจดังกล่าวให้ครบถ้วนอีกด้วย  อย่างไรก็ดี อำนาจตุลาการเช่นว่านี้
หมายเฉพาะถึงการระงับข้อพิพาทอันเกิดจากการปรับใช้กฎหมายแพ่งเท่านั้น ด้วยเหตุนี้ คดีพิพาทที่จะต้อง
นำกฎหมายปกครองมาใช้บังคับจึงไม่อยู่ภายใต้กรอบการใช้อำนาจขององค์กรตุลาการ”๓๒ กล่าวอีกนัยหนึ่ง คือ
การระงับข้อพิพาททางปกครองยังคงอยู่ภายในขอบอำนาจของฝ่ายปกครองด้วยกันเอง โดยศาลยุติธรรม
ไม่มีอำนาจในการพิจารณาพิพากษาคดีประเภทดังกล่าว๓๓

อันที่จริงแล้ว หลักการแบ่งแยกฝ่ายปกครองออกจากศาลยุติธรรมก่อให้เกิดผลที่สำคัญ ๒
ประการ คือ หนึ่ง การยืนยันสิทธิของประชาชนในการฟ้องว่าฝ่ายปกครองกระทำการโดยไม่ชอบด้วยกฎหมาย
สอง หลักการดังกล่าวมีวัตถุประสงค์ที่จะขจัดอุปสรรคอันจะเกิดขึ้นหากมีการจัดตั้งหน่วยงานทางปกครอง
ประเภทใหม่๓๔ หรืออาจกล่าวได้ว่า เหตุผลพื้นฐานทางการเมืองที่ทำให้เกิดกระบวนการยติธุรรมทางปกครอง
ในฝรั่งเศส คือ การเปิดโอกาสให้ปัจเจกบุคคลสามารถทำคำฟ้องโต้แย้งการตัดสินใจใช้อำนาจของฝ่ายปกครอง
กับการให้กระบวนการระงับข้อพิพาทดังกล่าวเป็นกระบวนการที่เกิดขึ้นภายในฝ่ายปกครอง๓๕

สอง การปฏิรูประบบกฎหมายในช่วง l’an III หรือ ค.ศ. ๑๗๙๕ จึงเริ่มต้นด้วยการยกเลิก
ศาลชำนัญพิเศษ (des tribunaux d’exception) ที่มีมาตั้งแต่ยุคระบอบเก่า แล้วแทนที่ด้วยสถาบัน
ที่จัดตั้งขึ้นใหม่ภายในฝ่ายปกครองเพื่อรับผิดชอบงานคดี (le contentieux administratif) เป็นการเฉพาะ
แต่กำหนดให้สถาบันดังกล่าว แยกออกจากภารกิจด้านการบริหารงานแผ่นดินทั่วไป (l’administration active)๓๖
โดยรัฐธรรมนูญ ฉบับที่ ๒๒ frimaire an VIII (๑๓ ธันวาคม ค.ศ. ๑๗๙๙) บัญญัติให้นำระบบสภาแห่งรัฐ
(le Conseil d’État) กลับมาใช้ใหม่๓๗ ดังที่มาตรา ๕๒ ของรัฐธรรมนูญฉบับดังกล่าวกำหนดไว้ว่า “สภาแห่งรัฐ


๓๒ Julien Laferrière, ‘Les raisons de la proclamation de la règle de la séparation des autorités

administrative et judiciaire par l’Assemblée Constituante’ in Mélanges Paul Negulesco (Monitorul oficial si
imprimeriile statului 1935) 441.

๓๓ นักวิชาการบางกลุ่มให้ข้อสังเกตว่า หลักการแบ่งแยกฝ่ายปกครองออกจากศาลยติธุรรมที่ปรากฏใน
รัฐบัญญัติ ลงวันที่ ๑๖-๒๔ สิงหาคม ค.ศ. ๑๗๙๐ เป็นเพียงการห้ามมิให้ศาลยุติธรรมใช้อำนาจหรือกระทำการเหมือน
ฝ่ายปกครองเท่านั้น แต่กรณีมิได้มีความประสงค์ที่จะห้ามศาลในการพิพากษาฝ่ายปกครอง ดู Pierre Delvolvé,
‘Paradoxes du (ou paradoxes sur le) principe de séparation des autorités administrative et judiciaire’ in
Mélanges René Chapus (Montchrestien 1992) 135-137.

๓๔ Jean-Louis Mestre, ‘Administration, justice et droit administratif’ (2002) 2 Annales
historiques de la Révolution française 61, 63.

๓๕ Katia Weidenfeld, Histoire du droit administratif : Du XIVe siècle à nos jours (Economica
2010) 7 ; Francis-Paul Bénoit, ‘Les fondements de la justice administrative’ in Mélanges Marcel Waline
(LGDJ 1974) 290-291.

๓๖ Jacques Caillose, ‘Justice administrative’ in Loïc Cadiet (dir.) Dictionnaire de la justice
(PUF 2004) 725.

๓๗ อันที่จริงแล้ว จุดกำเนิดของสภาแห่งรัฐของฝรั่งเศสอาจย้อนไปได้ถึงสภาที่ปรึกษาของพระมหากษัตริย์
(le Conseil du roi) ซึ่งตั้งขึ้นตั้งแต่ในยุคระบอบเก่าแล้ว ดู Yves Robineau et Didier Truchet, Le Conseil d’État
(PUF 2002) 5 et s.


สำนักวิจัยและวิชาการ  สำนักงานศาลปกครอง  ๑๑


มีอำนาจในการจัดเตรียมร่างรัฐบัญญัติและกฎของฝ่ายปกครอง ตลอดจนมีอำนาจในการระงับข้อพิพาท
ทางปกครอง”๓๘

ในขณะเดียวกันก็มีการจัดตั้งสถาบันขึ้นอีก ๒ ประเภท ได้แก่ สภาจังหวัด (les conseils
de préfecture) และรัฐมนตรีผู้เป็นตุลาการตัดสินคดี๓๙

สภาจังหวัดตั้งขึ้นโดยรัฐบัญญัติ 28 pluviôse An VIII (๑๗ กุมภาพันธ์ ค.ศ. ๑๘๐๐)
ซึ่งมีผู้ว่าราชการจังหวัด (le préfet) เป็นประธาน โดยวัตถุประสงค์ของกฎหมายฉบับนี้ คือ การให้หลักประกัน
เกี่ยวกับกระบวนการระงับข้อพิพาททางปกครองรูปแบบใหม่แก่ประชาชน และเป็นหลักประกันที่เคารพ
หลักการแบ่งแยกระหว่างฝ่ายปกครองกับศาลยุติธรรม กล่าวคือ ศาลจังหวัดในฐานะผู้ตัดสินคดีพิพาท
มีสถานะเป็นคนกลางที่มิได้เป็นคู่กรณีกับประชาชนโดยตรง  นอกจากนี้ ยังเป็นการทำให้คดีพิพาทได้รับ
การพิจารณาโดยสภาจังหวัดในฐานะที่เป็นองค์กรกลุ่มอีกด้วย๔๐  อย่างไรก็ดี เขตอำนาจของสภาจังหวัด
จะมีเท่าที่กฎหมายกำหนด (la compétence d’attribution) เท่านั้น

ในขณะเดียวกัน รัฐธรรมนูญยังบัญญัติให้ยกเลิกแนวปฏิบัติว่าด้วยความเป็นองค์กรกลุ่มของ
รัฐมนตรี (la collégialité ministérielle) โดยลดเหลือเพียงอำนาจหน้าที่ของรัฐมนตรีแต่ละตำแหน่ง
ภายในกรอบอำนาจหน้าที่ของตนแทน ทั้งในส่วนที่เป็นอำนาจทางปกครองและอำนาจตุลาการ๔๑ ซึ่งวิธีการ
ดังกล่าวเรียกได้ว่าเป็นจุดเริ่มต้นของทฤษฎีว่าด้วยการให้รัฐมนตรีเป็นตุลาการตัดสินคดีในเบื้องต้น (la théorie
du ministre-juge)๔๒ ด้วยเหตุนี้ ผลทางกฎหมายที่ตามมา คือ รัฐมนตรีจึงเป็นตุลาการชัน้ต้นที่มี อำนาจ


๓๘ ในปี ค.ศ. ๑๘๐๖ มีการจัดตั้งคณะกรรมการฝ่ายคดี (une Commission du contentieux) ขึ้น
ภายในสภาแห่งรัฐเพื่อรับผิดชอบการทำสำนวนคดีพิพาท ซึ่งกรณีถือเป็นการแบ่งแยกอำนาจหน้าที่อย่างชัดเจนระหว่าง
แผนกร่างกฎหมายและแผนกคดีปกครอง

๓๙ หรือที่เรียกว่าระบบรัฐมนตรี-ตุลาการ (le ministre-juge)
๔๐ ถึงแม้ว่าทั้งสภาแห่งรัฐและสภาจังหวัดจะเป็นสถาบันใหม่ที่จัดตั้งขึ้นเพื่อทำหน้าที่ระงับข้อพิพาท

ทางปกครองเหมือนกันก็ตาม แต่ลักษณะของภารกิจกลับมีความแตกต่างกันอยู่ในบางกรณี กล่าวคือ ข้อวินิจฉัยของสภาแห่งรัฐ
จะมีผลบังคับก็ต่อเมื่อได้รับการยืนยันจากผู้บังคับบัญชาสูงสุดของฝ่ายบริหาร ในขณะที่ข้อวินิจฉัยของสภาจังหวัดจะมี
สถานะคล้ายกับคำพิพากษาของศาลมากกว่า  นอกจากนี้ สภาจังหวัดจะมีอำนาจหน้าที่เฉพาะการวินิจฉัยชี้ขาด
คดีข้อพิพาทเท่านั้น ส่วนบทบาทการให้คำปรึกษาหารือของสภาจังหวัดเพิ่งมีการเพิ่มเติมในภายหลังและมิได้กำหนดไว้ใน
รัฐบัญญัติ 28 pluviôse An VIII ตั้งแต่แรก ดู Jean-Jacques Clère, ‘Genèse des tribunaux administratifs français
(1800-1953)’ in Éric Gojosso (dir.) Les conseils de préfecture (an VIII-1953) (LGDJ (Poitiers), 2005) 46-51.

๔๑ ความยุ่งยากประการหนึ่งภายหลังการปฏิวัติ (la période post-révolutionnaire) ในระยะต้น
คือ ความสับสนระหว่างการใช้อำนาจทางปกครองกับการใช้อำนาจตุลาการ ซึ่งในบางครั้งเกิดความยุ่งยากในการแบ่งประเภท
การกระทำต่าง ๆ ที่มีความเกี่ยวข้องกับการฟ้องคดีปกครอง ไม่ว่าจะเป็นการร้องทุกข์ การอุทธรณ์ภายในฝ่ายปกครอง
การขอให้พิจารณาใหม่ หรือการฟ้องคดี ดู Jean-Jacques Clère, ibid 44-47.

๔๒ René Chapus ยืนยันความชอบธรรมของทฤษฎีว่าด้วยการให้รัฐมนตรีเป็นตุลาการตัดสินคดี
ในเบื้องต้น โดยให้คำอธิบายว่า “ระบบดังกล่าวมิได้ขัดหรือแย้งต่อหลักการแบ่งแยกอำนาจแต่อย่างใด อันที่จริงแล้ว
หนังสือจิตวิญญาณแห่งกฎหมาย (l’Esprit des lois) เขียนไว้ว่า องค์กรตุลาการในฐานะที่จะต้องมีความเป็นอิสระ
และแยกออกจากองค์กรส่วนอื่นนั้น มีอำนาจตัดสินคดีพิพาทระหว่างปัจเจกบุคคลกับการลงโทษผู้กระทำความผิดอาญา
ในการนี้ จึงไม่น่าแปลกใจหากกรณีจะไม่มีการแบ่งแยกระหว่างฝ่ายปกครองที่ทำหน้าที่บริหารงานแผ่นดินกับฝ่ายปกครอง
ที่ทำหน้าที่วินิจฉัยชี้ขาดคดีพิพาท อันที่จริงแล้ว การควบคุมตรวจสอบการกระทำของฝ่ายปกครองถือเป็นการเติมเต็ม
อำนาจในการบริหารงานแผ่นดินนั่นเอง” ดู René Chapus, Droit administratif général, Tome 1 (Montchrestien
2001) 748.


๑๒  รวมบทความทางวิชาการ (เอกสารอิเล็กทรอนิกส์) เล่ม ๓


พิจารณาคดีพิพาทเกี่ยวกับกระทรวงที่ตนดำรงตำแหน่งอยู่ และสภาแห่งรัฐก็จะไม่รับคำฟ้องดังกล่าว
ไว้พิจารณาหากกรณีไม่ยื่นเรื่องให้รัฐมนตรีพิจารณาก่อน ระบบดังกล่าวแสดงให้เห็นถึงบทบาทอีกนัยหนึ่ง
ของสภาแห่งรัฐในฐานะศาลชัน้อุทธรณ์  อย่างไรก็ดี ต้องไม่ลืมว่าคำวินิจฉัยของสภาแห่งรัฐจะมีผลใช้บังคับ
ก็ต่อเมื่อหัวหน้าสูงสุดของฝ่ายบริหารให้ความเห็นชอบ ซึ่งเป็นไปตามหลักการของระบบสงวนอำนาจชี้ขาด

กล่าวโดยสรุป รัฐมนตรีจะมีอำนาจทั่วไปในการพิจารณาพิพากษาคดีพิพาทในชัน้ต้น
ยกเว้นคดีที่อยู่ในเขตอำนาจของสภาจังหวัดหรือการฟ้องขอให้เพิกถอนกฎหรือคำสั่งทางปกครอง
ซึ่งสภาแห่งรัฐมีอำนาจวินิจฉัยเรื่องดังกล่าวโดยตรง  ทั้งนี้ ตามการตีความรัฐบัญญัติว่าด้วยโครงสร้าง
ของศาลยุติธรรม ลงวันที่ ๑๖-๒๔ สิงหาคม ค.ศ. ๑๗๙๐

๒.๒ ระบบมอบอำนาจชี้ขาด (la justice déléguée) การทำให้มีคุณค่าในระดับรัฐธรรมนูญ และ
ความเป็นระบบศาลคู่

การที่จะเรียกสถาบันหนึ่งภายในรัฐว่าเป็นฝ่ายตุลาการได้นั้น องค์กรดังกล่าวจะต้องมี
อำนาจตัดสินชี้ขาดคดีพิพาท โดยผลิตผลที่จะเรียกว่าเป็นการกระทำทางตุลาการก็จะต้องปรากฏ
ความมีผลบังคับของคำพิพากษา (l’autorité de la chose jugée)  นอกจากนี้ กรณียังมีลักษณะอื่น ๆ
อีกบางประการที่จะทำให้การอำนวยความยติธุรรมเป็นไปได้อย่างมีประสิทธิภาพเพิ่มมากขึ้น๔๓

การก่อตัวของกฎหมายปกครองฝรั่งเศสสมัยใหม่เริ่มเป็นรูปธรรมในช่วงภายหลัง
การปฏิวัติมาจนถึงยุคของนโปเลียน  ต่อมา ในช่วงปี ค.ศ. ๑๘๑๕ จนถึงปลายยุคจักรวรรดิที่ ๒ (le Second
Empire) ในปี ค.ศ. ๑๘๗๐ ถือเป็นยุคของการทำให้กฎหมายปกครองเริ่มมีตำแหน่งแห่งที่อย่างชัดเจน
(l’individualisation plus élaborée du droit administratif) และมีการเชื่อมโยงความสัมพันธ์ระหว่าง
อำนาจทางปกครองกับเรื่องสิทธิและกฎหมาย (l’affectation des relations du pouvoir administratif
avec les droits et la loi)๔๔ สำหรับในยุคสาธารณรัฐที่ ๓ ระหว่างช่วงปี ค.ศ. ๑๘๗๐-๑๙๔๐ นั้น
นักวิชาการมีความเห็นว่าสถานการณ์ที่ปรากฏถือเป็นวัฏจักรพัฒนาการของกฎหมายปกครองฝรั่งเศสรอบที่ ๒
อันก่อให้เกิดความเปลี่ยนแปลงสำคัญ ๒ ประการ

ประการที่หนึ่ง การแปรสภาพกระบวนการยติธุรรมทางปกครองจากระบบสงวนอำนาจชี้ขาด
(la justice retenue) มาเป็นระบบมอบอำนาจชี้ขาด (la justice déléguée) โดยกระบวนการดังกล่าว
เกิดขึ้นโดยรัฐบัญญัติ Dufaure ว่าด้วยการปรับโครงสร้างสภาแห่งรัฐ ลงวันที่ ๒๔ พฤษภาคม ค.ศ. ๑๘๗๒
ในการนี้ มาตรา ๙ ของรัฐบัญญัติฉบับดังกล่าวกำหนดไว้ว่า “สภาแห่งรัฐมีอำนาจเด็ดขาดในเรื่องการวินิจฉัย
คดีปกครอง และเรื่องการฟ้องเพื่อขอให้เพิกถอนกฎหรือคำสั่งทางปกครอง”๔๕  เพราะฉะนั้น คำพิพากษา


๔๓ Jacques Chevallier, ‘Fonction contentieuse et fonction juridictionnelle’ in Mélanges

Michel Stassinopoulos (LGDJ 1947) 284 et s.
๔๔ François Burdeau, Histoire du droit administratif (PUF 1995) 27.
๔๕ กรณีเคยมีความพยายามที่จะเปลี่ยนกระบวนการยติธุรรมทางปกครองให้เป็นระบบมอบอำนาจชี้ขาด

มาก่อนแล้ว โดยรายละเอียดปรากฏอยู่ในมาตรา ๖ แห่งรัฐบัญญัติประกอบรัฐธรรมนูญ (loi organique) ลงวันที่
๓ พฤษภาคม ค.ศ. ๑๘๔๙ แต่กฎหมายฉบับดังกล่าวถูกยกเลิกเนื่องจากการรัฐประหารในปี ค.ศ. ๑๘๕๑


สำนักวิจัยและวิชาการ  สำนักงานศาลปกครอง  ๑๓


ของสภาแห่งรัฐจึงถือเป็นที่สุด๔๖ โดยผลทางกฎหมายที่ตามมาคือ นอกจากจะเป็นการแยกระหว่างศาลปกครอง
กับศาลยุติธรรมอย่างแท้จริงแล้ว๔๗ กรณียังเป็นการแยกสถานะระหว่างศาลปกครองกับฝ่ายปกครอง
โดยสภาพอีกด้วย

อย่างไรก็ดี แนวปฏิบัติว่าด้วยการให้รัฐมนตรีเป็นตุลาการตัดสินคดียังคงปรับใช้อยู่ใน
ขณะนั้น ซึ่งนักวิชาการมีความเห็นว่าระบบดังกล่าวมิได้ให้หลักประกันสิทธิเสรีภาพแก่ประชาชนเท่าที่ควร
เนื่องจากฝ่ายปกครองมีสถานะเป็นทั้งคู่กรณีและผู้ตัดสินคดีในเวลาเดียวกัน  ด้วยเหตุนี้ ในช่วงต้นสาธารณรัฐที่ ๓
(ค.ศ. ๑๘๗๐ - ค.ศ. ๑๙๔๐) สภาแห่งรัฐจึงเริ่มเปิดช่องให้ผู้ฟ้องคดีสามารถยื่นคำฟ้องต่อสภาแห่งรัฐได้โดยตรง
หากกรณีเป็นคดีเกี่ยวกับการเพิกถอนนิติกรรมทางปกครอง กล่าวอีกนัยหนึ่ง คือ การอุทธรณ์ไปยังรัฐมนตรี
เกี่ยวกับคดีพิพาทในเรื่องดังกล่าวจึงไม่เป็นระบบการอุทธรณ์ภาคบังคับอีกต่อไป๔๘

ต่อมา ตุลาการศาลปกครองมีคำพิพากษา ๒ เรื่องที่เป็นการยกเลิกทฤษฎีการให้รัฐมนตรี
เป็นตุลาการตัดสินคดีในเบื้องต้นได้อย่างชัดเจนมากขึ้น ในคำพิพากษาสภาแห่งรัฐ คดี Bougard
ลงวันที่ ๒๔ มิถุนายน ค.ศ. ๑๘๘๑ ตุลาการผู้แถลงคดี Gomel อธิบายไว้อย่างชัดเจนว่า การใช้อำนาจ
ของผู้ว่าราชการจังหวัดมีลักษณะเหมือนกับรัฐมนตรีตามหลักการแบ่งอำนาจ (la déconcentration)
เพราะฉะนั้น การแทรกแซงของรัฐมนตรีจึงมีลักษณะเสมือนฝ่ายปกครองมากกว่าการตัดสินคดีโดยตุลาการ
สำหรับคำพิพากษาสภาแห่งรัฐ คดีVille de Cannes ลงวันที่ ๒๘ เมษายน ค.ศ. ๑๘๘๒ นั้น ศาลปกครอง
ยืนยันว่า การยื่นเรื่องให้รัฐมนตรีพิจารณามีสภาพเป็นเพียงการอุทธรณ์ต่อผู้บังคับบัญชาของฝ่ายปกครอง
ผู้ออกนิติกรรมทางปกครองเท่านั้น ท้ายที่สุด แนวปฏิบัติว่าด้วยการให้รัฐมนตรีเป็นตุลาการตัดสินคดีในเบื้องต้น
ถูกยกเลิกไปโดยคำพิพากษาสภาแห่งรัฐ คดี Cadot ลงวันที่ ๑๓ ธันวาคม ค.ศ. ๑๘๘๙ โดยตุลาการผู้แถลงคดี
Jagerschmidt กล่าวไว้ว่า สภาแห่งรัฐมีสถานะเป็นศาลสำหรับกรณีทั่วไป ( juge de droit commun)
ของการฟ้องคดีปกครอง

หลังจากนั้น ระบบการฟ้องคดีปกครองในฝรั่งเศสก็ได้รับการพัฒนาเป็นลำดับมาอย่างต่อเนื่อง
โดยในส่วนที่เกี่ยวกับสภาจังหวัดนั้น การปฏิรูปโดย Pointcaré ซึ่งเป็นประธานาธิบดีในขณะนั้น กำหนดให้
ยกเลิกการตั้งผู้ว่าราชการจังหวัดเป็นประธานสภา และให้อำนาจของสภาจังหวัดขยายครอบคลุมพื้นที่
หลายจังหวัด (une compétence interdépartementale) นับตั้งแต่วันที่ ๖ กันยายน ค.ศ. ๑๙๒๖
อย่างไรก็ดี สภาจังหวัดยังคงมีอำนาจเท่าที่กฎหมายกำหนด ( la compétence d’attribution) เท่านั้น
อนึ่ง โดยที่สภาแห่งรัฐกลายเป็นศาลชัน้ต้นสำหรับกรณีทั่วไปดังที่กล่าวมาข้างต้นแล้ว ปัญหาใหญ่ที่ตามมา
อย่างหลีกเลี่ยงไม่ได้ คือ การที่คดีคงค้างมีจำนวนเพิ่มมากขึ้น ด้วยเหตุนี้ การปฏิรูปวิธีพิจารณาคดีปกครอง
ครั้งใหญ่จึงเกิดขึ้นในปี ค.ศ. ๑๙๕๓ โดยการเปลี่ยนสถานะของสภาจังหวัดเป็นศาลปกครองชัน้ต้น
(des tribunaux administratifs) และสภาแห่งรัฐกลายเป็นศาลชัน้อุทธรณ์ ความเปลี่ยนแปลงดังกล่าว



๔๖ Olivier Gohin กล่าวไว้ว่า “กรณีดังกล่าวถือเป็นวิวัฒนาการในเชิงหลักการเท่านั้น เนื่องจาก

ในทางปฏิบัติพบว่า ผู้บังคับบัญชาสูงสุดของฝ่ายบริหารก็จะมีข้อสั่งการตามความเห็นของสภาแห่งรัฐอยู่แล้ว” ดู Olivier
Gohin et Florian Poulet, Contentieux administratif (LexisNexis 2017) 44.

๔๗ Jacques Caillose (n 36) 725-726.
๔๘ คำพิพากษาสภาแห่งรัฐ  คดี Commune de Neung ลงวันที่  ๔ กรกฎาคม ค.ศ. ๑๘๗๒

และคำพิพากษาสภาแห่งรัฐ คดี Commune de Liévin ลงวันที่ ๑๓ มิถุนายน ค.ศ. ๑๘๗๓


๑๔  รวมบทความทางวิชาการ (เอกสารอิเล็กทรอนิกส์) เล่ม ๓


ก่อให้เกิดผลทางกฎหมายที่สำคัญ ๒ ประการ คือ หนึ่ง การเปลี่ยนชื่อจากสภาจังหวัดเป็นศาลปกครองชัน้ต้น
เป็นการสร้างหลักประกันความเป็นอิสระจากผู้ว่าราชการจังหวัด และ สอง คำวินิจฉัยของศาลปกครองชัน้ต้น
ย่อมได้ประโยชน์จากหลักความมีผลบังคับของคำพิพากษา

ประการที่สอง การทำให้หลักความเป็นอิสระของตุลาการและเขตอำนาจของศาลปกครอง
มีคุณค่าในระดับรัฐธรรมนูญ๔๙ แนวคิดดังกล่าวเป็นผลสืบเนื่องมาจากหลักนิติรัฐที่เรียกร้องให้การกระทำ
ทั้งหลายในสังคมอยู่ภายใต้กรอบของกฎหมาย โดยมีองค์กรตุลาการเป็นผู้ควบคุมกำกับให้หลักการดังกล่าว
เกิดขึ้นจริงเป็นรูปธรรม  อนึ่ง เป็นที่ยอมรับกันว่า การที่กระบวนการใช้อำนาจตุลาการจะมีประสิทธิภาพ
อย่างแท้จริงนั้น องค์กรที่เรียกว่าศาลจะต้องประกอบไปด้วยลักษณะพื้นฐาน ๒ ประการ คือ ความเป็นกลาง
(l’impartialité) และความเป็นอิสระ (l’indépendance)๕๐ โดยความเป็นอิสระ หมายถึง ความสามารถ
ในการต้านทานแรงกดดันอันเกิดจากขั้วอำนาจทั้งหลาย๕๑ ส่วนความเป็นกลาง หมายถึง การยึดมั่นในความถูกต้อง
ชอบธรรม (l’intégrité) ภายในจิตใจของผู้พิพากษา

การที่ผู้พิพากษาจะ “เป็นกลาง” ได้นั้น กรณีอาจเกิดจาก หนึ่ง คุณภาพส่วนตนของผู้พิพากษา
(des qualités personnelles du juge) ในฐานะที่เป็นองค์ประกอบหนึ่งขององค์คณะพิจารณาคดี
โดยผู้พิพากษาพึงหลีกเลี่ยงที่จะให้ความเห็นส่วนตนเกี่ยวกับคดีในที่สาธารณะก่อนที่จะมีการอ่านคำพิพากษา
อย่างเป็นทางการ  นอกจากนี้ การใช้ดุลพินิจของผู้พิพากษาจะต้องไม่โน้มเอียงไปยังคู่กรณีฝ่ายใดฝ่ายหนึ่ง
กล่าวอีกนัยหนึ่งคือ ความไม่เป็นกลางจะเกิดขึ้นเมื่อผู้พิพากษา “มีคำวินิจฉัยที่ตั้งอยู่บนพื้นฐานขององค์ประกอบ
อันนอกเหนือไปจากภารกิจหน้าที่ของตน” เช่น ประโยชน์ส่วนตนในคดีพิพาท หรือมีความสัมพันธ์
กับคู่กรณีฝ่ายใดฝ่ายหนึ่งเป็นพิเศษ เป็นต้น๕๒ สอง สภาวะความเป็นกลางอาจเพิ่มขึ้นได้จากการจัดโครงสร้าง
องค์กรและการดำเนินงานของกระบวนการยติธุรรม (l’organisation et le fonctionnement de la justice)
ตัวอย่างเช่น การจัดองค์คณะ การแบ่งแยกระหว่างแผนกร่างกฎหมายและแผนกคดีปกครอง หรือการห้าม
ผู้พิพากษาวินิจฉัยข้อพิพาทสองครั้งในข้อเท็จจริงเดียวกัน เป็นต้น

ในทางกลับกัน ผู้พิพากษาจะ “เป็นอิสระ” ก็ต่อเมื่อสามารถตัดสินคดีพิพาทได้โดยปราศจาก
อิทธิพลภายนอกใด ๆ ที่มิได้มีความเกี่ยวพันกับกระบวนพิจารณา ซึ่งคำว่า “อิทธิพลภายนอก” ในที่นี้
อาจเป็นฝ่ายนิติบัญญัติ รัฐบาล สื่อมวลชน ผู้ เชี่ยวชาญ หรือแม้กระทั่งคู่กรณีในข้อพิพาทก็เป็นได้
เพราะฉะนั้น ข้อความคิดว่าด้วยความเป็นอิสระจึงเป็นหลักประกันภายนอกอันเกี่ยวกับสถานะและภารกิจ



๔๙ ดู Michel Fromont, ‘La justice administrative en Europe : convergences’ in Mélanges
René Chapus (Montchrestien 1992) 197-208.

๕๐ Jean-Marc Sauvé, ‘Un juge indépendant et impartial’ in Mélanges Jean-Paul Costa
(Dalloz 2011) 539 et s.

๕๑ หลักความเป็นอิสระมีลักษณะจำเป็น (คำวินิจฉัยของคณะตุลาการรัฐธรรมนูญ เรื่อง Indépendance
des magistrats หมายเลข 70-40 DC ลงวันที่ ๙ กรกฎาคม ค.ศ. ๑๙๗๐) และมิอาจแยกออกจาก (คำวินิจฉัยของคณะตุลาการ
รัฐธรรมนูญ เรื่อง statut de la magistrature หมายเลข 94-355 DC ลงวันที่ ๑๐ มกราคม ค.ศ. ๑๙๙๕) กระบวนการ
ใช้อำนาจตุลาการได้ ดู Jorge Mendes Constant, ‘La justice et la conception française de la séparation des
pouvoirs’ (2006) 334 Cahiers français 19, 21.

๕๒ Natalie Fricero, ‘Impartialité’ in Loïc Cadiet (dir.) Dictionnaire de la justice (PUF 2004)
607-608.


สำนักวิจัยและวิชาการ  สำนักงานศาลปกครอง  ๑๕


ของผู้พิพากษา กล่าวโดยละเอียดคือ ความเป็นอิสระอันเกี่ยวกับสถานะของผู้ พิพากษาแสดงออกผ่านทาง
หลักการไม่โยกย้ายถอดถอน (le principe d’inamovibilité)  ทั้งนี้ การโยกย้าย เลื่อนตำแหน่ง ตลอดจน
การลงโทษทางวินัยของผู้พิพากษาจะอยู่ในความรับผิดชอบของคณะกรรมการตุลาการศาลยุติธรรม
(le Conseil supérieur de la magistrature : CSM)๕๓  นอกจากนี้ การสรรหาผู้ที่มีความเหมาะสม
จะดำรงตำแหน่งผู้พิพากษาก็จะใช้วิธีการสอบแข่งขัน  ทั้งนี้ เพื่อเป็นการป้องกันการแทรกแซงจากฝั่งการเมือง

สำหรับมิติในเชิงโครงสร้างอาจเสริมหลักประกันความเป็นอิสระของศาลได้จากวิธีการ
กำหนดรับรองไว้ในรัฐธรรมนูญหรือจากแนวคำวินิจฉัยของคณะตุลาการรัฐธรรมนูญ๕๔ ปัจจุบัน มาตรา ๖๔
ของรัฐธรรมนูญแห่งสาธารณรัฐฝรั่งเศส ค.ศ. ๑๙๕๘ บัญญัติให้หลักประกันความเป็นอิสระแก่องค์กรตุลาการ
(l’autorité judiciaire) ไว้อย่างชัดเจน  อย่างไรก็ดี คณะตุลาการรัฐธรรมนูญเคยวินิจฉัยไว้ว่า ถ้อยคำที่ปรากฏ
ในัาตราดมงกล่าวของรัฐธรรมนูญมีความหมายเฉพาะถึงผู้พิพากษาศาลยุติธรรม (des magistrats du siège)
และอัยการ (des magistrats du parquet) เท่านั้น๕๕ โดยไม่รวมถึงบุคลากรของศาลปกครอง (des membres
des juridictions administratives) ตลอดจนผู้พิพากษาสมทบ (des magistrats non professionnels)๕๖

แต่ท้ายที่สุด คณะตุลาการรัฐธรรมนูญก็มีคำวินิจฉัยรับรองความเป็นอิสระของตุลาการศาล
ปกครองและสถานะของศาลปกครอง๕๗ โดยคณะตุลาการรัฐธรรมนูญได้รับรองหลักความเป็นอิสระ
ของตุลาการศาลปกครองไว้ในคำวินิจฉัย เรื่อง Validation législative หมายเลข 80-119 DC ลงวันที่ ๒๒ กรกฎาคม
ค.ศ. ๑๙๘๐๕๘  อย่างไรก็ดี มีข้อสังเกตว่า การรับรองในเรื่องนี้มิได้ตั้งอยู่บนบทบัญญัติของรัฐธรรมนูญ
แห่งสาธารณรัฐฝรั่งเศส ค.ศ. ๑๙๕๘ เช่นกรีณของศาลยุติธรรม หากแต่เป็นการอ้าง “หลักการพื้นฐาน
อันรับรองโดยกฎหมายของสาธารณรัฐ” (un principe fondamental reconnus par les lois de la République)๕๙




๕๓ Pierre Avril et Jean Gicquel, ‘Conseil supérieur de la magistrature’ in Loïc Cadiet (dir.)
Dictionnaire de la justice (PUF 2004) 218-219.

๕๔ Nicolas Molfessis, ‘Constitutionnalisation’ in Loïc Cadiet (dir.) Dictionnaire de la justice
(PUF 2004) 222 et s.

๕๕ คำวินิจฉัยของคณะตุลาการรัฐธรรมนูญ เรื่อง Garde à vue หมายเลข 93-326 DC ลงวันที่ ๑๑ สิงหาคม
ค.ศ. ๑๙๙๓ ; คำวินิจฉัยของคณะตุลาการรัฐธรรมนูญ เรื่อง Évolutions de la criminalité หมายเลข 2004-492 DC
ลงวันที่ ๒ มีนาคม ค.ศ. ๒๐๐๔ (GDCC)

๕๖ คำวินิจฉัยของคณะตุลาการรัฐธรรมนูญ หมายเลข 2006-545 DC ลงวันที่ ๒๘ ธันวาคม ค.ศ. ๒๐๐๖
๕๗ Olivier Gohin, Droit constitutionnel (LexisNexis 2019) 1240-1242 ; Louis Favoreu, ‘Le juge

administratif a-t-il un statut constitutionnel ?’ in Mélanges Jean-Marie Auby (Dalloz 1992) 113-115.
๕๘ Ferdinand Mélin-Soucramanien et Pierre Pactet, Droit constitutionnel (Dalloz 2020) 595.
๕๙ “qu’il résulte des dispositions de l’article 64 de la Constitution en ce qui concerne

l’autorité judiciaire et des principes fondamentaux reconnus par les lois de la République en ce qui
concerne, depuis la loi du 24 mai 1872, la juridiction administrative, que l’indépendance des juridictions
est garantie ainsi que le caractère spécifique de leurs fonctions sur lesquelles ne peuvent empiéter ni le
législateur ni le Gouvernement ; qu’ainsi il n’appartient ni au législateur ni au Gouvernement de censurer
les décisions des juridictions, d’adresser à celles-ci des injonctions et de se substituer à elles dans le
jugement des litiges relevant de leur compétence”.


๑๖  รวมบทความทางวิชาการ (เอกสารอิเล็กทรอนิกส์) เล่ม ๓


สำหรับการรับรองให้ศาลปกครองมีสถานะทางรัฐธรรมนูญ ( la constitutionnalisation de la juridiction
administrative) นั้น คำวินิจฉัยของคณะตุลาการรัฐธรรมนูญ เรื่อง Conseil de la concurrence
หมายเลข 86-224 DC ลงวันที่ ๒๓ มกราคม ค.ศ. ๑๙๘๗ อ้างถึงแนวคิดแบบฝรั่งเศสว่าด้วยการแบ่งแยก
อำนาจ (la conception française de la séparation des pouvoirs)๖๐

อย่างไรก็ดี นักวิชาการตั้งข้อสังเกตไว้ว่า เขตอำนาจของศาลปกครองมิได้เป็นแบบ
“สัมบูรณ์” โดยถูกจำกัดไว้เฉพาะกรณีของการเพิกถอนและการแก้ไขกฎหรือคำสั่งที่ออกโดยหน่วยงาน
ทางปกครอง (l’annulation et la réformation des décisions prises par des autorités administratives)
เท่านั้น๖๑

บทสรุป
นักวิชาการด้านกฎหมายเปรียบเทียบต่างมีความเห็นไปในทิศทางเดียวกันว่า กฎหมายปกครอง

เปรียบเทียบมีความยุ่งยากซับซ้อนกว่าการศึกษากฎหมายเปรียบเทียบในสาขาอื่น เพราะหลักกฎหมายปกครอง
เป็นเรื่องที่แยกออกจากสถาบันหรือหน่วยงานที่เกี่ยวข้องได้ยาก๖๒  ทั้งนี้ ดังที่ John S. Bell ได้เขียนอธิบาย
ไว้อย่างชัดเจนว่า “เป็นไปไม่ได้เลยที่นักกฎหมายปกครองจะตั้งข้อสันนิษฐานว่า ประเทศทั้งหลายใช้กฎหมาย
เป็นเครื่องมือในการบริหารงานแผ่นดินในลักษณะเดียวกันอย่างเป็นเอกภาพ เนื่องจากกฎหมายปกครอง
มีความใกล้ชิดกับสถาบันในระดับชาติ แนวปฏิบัติ ตลอดจนคุณค่าทางรัฐธรรมนูญและรูปแบบการบริหารงานแผ่นดิน
เพราะฉะนั้น การเปรียบเทียบกฎหมายปกครองจะต้องพิจารณาประกอบบริบทอื่น ๆ เพื่อให้แน่ใจว่าจะได้รับ
ข้อมูลที่ครบถ้วนรอบด้าน ซึ่งกรณีหมายความรวมถึงรายละเอียดอันเป็นลักษณะเฉพาะของประเทศ
ที่นำมาศึกษาด้วย”๖๓







๖๐ “Considérant que les dispositions des articles 10 et 13 de la loi des 16-24 août 1790

et du décret du 16 fructidor an III qui ont posé dans sa généralité le principe de séparation des autorités
administratives et judiciaires n’ont pas en elles-mêmes valeur constitutionnelle ; que, néanmoins, conformément
à la conception française de la séparation des pouvoirs, figure au nombre des principes fondamentaux
reconnus par les lois de la République, celui selon lequel, à l’exception des matières réservées par nature
à l’autorité judiciaire, relève en dernier ressort de la compétence de la juridiction administrative l’annulation
ou la réformation des décisions prises, dans l’exercice des prérogatives de puissance publique, par
les autorités exerçant le pouvoir exécutif, leurs agents, les collectivités territoriales de la République
ou les organismes publics placés sous leur autorité ou leur contrôle”.

๖๑ Serge Velley, ‘La constitutionnalisation d’un mythe : justice administrative et séparation
des pouvoirs’ (1989) Revue de droit public et de la science politique en France et à l’étranger 767, 767-770.

๖๒ Jacques Ziller, ‘Public law’ in Jans M. Smits (ed) Elgar encyclopedia of comparative law
(Edward Elgar 2006) 607.

๖๓ John S. Bell, ‘Comparative Administrative Law’ in Mathias Reimann and Reinhard
Zimmermann (eds) The Oxford handbook of comparative law (Oxford University Press 2008) 1260.


สำนักวิจัยและวิชาการ  สำนักงานศาลปกครอง  ๑๗



การศึกษากฎหมายเกี่ยวกับกระบวนการยติธุรรมทางปกครองโดยเปรียบเทียบกับระบบ
กฎหมายฝรั่งเศสจึงจำเป็นที่จะต้องย้อนไปพิจารณาถึงรากฐานความเป็นมาของสถาบัน โดยผ่านการศึกษา
ประวัติศาสตร์กฎหมายซึ่งเป็นส่วนหนึ่งของวิชานิติศาสตร์ทางข้อเท็จจริง (Legal Science of Facts)  มิฉะนั้นแล้ว
ผู้ศึกษาจะไม่อาจเข้าใจได้เลยว่า เพราะเหตุใดประเทศฝรั่งเศสจึงให้ฝ่ายปกครองเป็นผู้ดำเนินกระบวนการระงับ
ข้อพิพาททางปกครองเสียเอง ซึ่งถ้าหากพิจารณาอย่างผิวเผินก็อาจจะเข้าใจผิดได้ว่า ประเทศฝรั่งเศสมิได้วาง
โครงสร้างขององค์กรที่ใช้อำนาจอธิปไตยตามหลักการแบ่งแยกอำนาจ















ที่ประชุมใหญ่ในศาลปกครองไทย : ศึกษาเปรียบเทียบกรณีองค์คณะที่ประชุมใหญ่
ในศาลปกครองเยอรมัน*


นรินทร์  อิธิสาร**


๑. ความทั่วไป

ในประเทศเยอรมนีมีคำกล่าวที่ว่า “ต่อหน้าศาลและในทะเลหลวง บุคคลก็เหมือนอยู่ใน
พระหัตถ์ของพระเจ้า” (Vor Gericht und auf hoher See ist man in Gottes Hand)๑ อันมีความหมายว่า
บุคคลผู้เป็นคดีในศาลย่อมตกอยู่ในสถานการณ์อันตรายเหมือนอยู่กลางทะเล๒ ประโยคดังกล่าวแสดงให้เห็นถึง
ความไม่แน่นอนของการดำเนินคดีในศาลและความเสี่ยงที่จะเกิดขึ้นกับคู่กรณีในการดำเนินคดีในศาล
ซึ่งเปรียบเสมือนกับชะตาของบุคคลที่ตกอยู่ในมือหรือการกำหนดของพระเจ้าซึ่งไม่มีความแน่นอนใด ๆ เลย
หรืออีกนัยหนึ่ง คือ ในการพิจารณาพิพากษาของศาล บุคคลไม่สามารถคาดหมายได้ว่าอะไรจะเกิดขึ้น
แต่อย่างไรก็ตาม คำกล่าวนี้หากเกิดขึ้นจริงในรัฐใดในปัจจุบันย่อมแสดงให้เห็นโดยนัยถึงความล้มเหลว
ของระบบกฎหมาย โดยเฉพาะในระบบกฎหมายวิธีพิจารณาคดีของรัฐนั้น ๆ ได้

ในมุมมองของกฎหมายวิธีพิจารณาความ (Prozessrecht) ความไม่แน่นอนของการดำเนิน
กระบวนวิธีพิจารณาโดยศาล รวมไปถึงแนวคำพิพากษาของศาลที่ไม่มีความแน่นอนนั้น ย่อมส่งผลกระทบ
ต่อความเชื่อถือ ความเชื่อมั่น และความไว้วางใจของประชาชนอย่างหลีกเลี่ยงไม่ได้ เพราะบุคคลย่อมไม่สามารถ
คาดหมายได้ว่าผลท้ายที่สุดของข้อพิพาทของตนที่มีข้อเท็จจริงหรือข้อกฎหมายเดียวกันหรือใกล้เคียงกับ
คดีพิพาทอื่นที่เคยเข้าสู่การพิจารณาพิพากษาของศาลจะได้รับการพิจารณาพิพากษาที่เหมือนหรือใกล้เคียงกัน
กลไกหรือมาตรการในทางกฎหมายประการหนึ่งที่ช่วยให้เกิดความมั่นใจ ได้แก่ การสร้างความเป็นเอกภาพ
ของคำพิพากษา (Einheit der Rechtsprechung) สำหรับระบบกฎหมายวิธีพิจารณาคดีปกครองเยอรมันแล้วนั้น
เครื่องมือที่สำคัญที่ทำหน้าที่ (Funktion) ในส่วนนี้ ได้แก่ “องค์คณะที่ประชุมใหญ่” (Großer Senat)

บทความนี้จะได้นำเสนอถึงข้อความคิดเบื้องต้นที่เกี่ยวข้อง บทบัญญัติของกฎหมาย
และองค์ประกอบของที่ประชุมใหญ่ของศาลปกครองเยอรมัน โดยเปรียบเทียบกับที่ประชุมใหญ่ตุลาการ
ศาลปกครองในระบบกฎหมายไทย หวังเป็นอย่างยิ่งว่าบทความนี้จะก่อให้เกิดการพัฒนาวิธีพิจารณา
คดีปกครองไทยในแง่มุมของการปรับปรุงบทบัญญัติของกฎหมายวิธีพิจารณาคดีปกครองของไทยที่เกี่ยวข้องกับ
ที่ประชุมใหญ่ของตุลาการศาลปกครอง เพื่อที่จะสร้างความเป็นเอกภาพให้เกิดขึ้นกับแนวคำพิพากษา
ของศาลปกครองไทยต่อไป


* เผยแพร่ครั้งแรกในอินทราเน็ตสำนักวิจัยและวิชาการ เดือนมิถุนายน ๒๕๖๐
** พนักงานคดีปกครองชำนาญการพิเศษ รักษาการในตำแหน่ง ผู้อำนวยการกลุ่มศึกษากฎหมาย

มหาชน ๒ สำนักวิจัยและวิชาการ สำนักงานศาลปกครอง
๑ Römische Juristenweisheit : Vor Gericht und auf hoher See sind wir allein in Gottes Hand.

(Coram iudice et in alto mare in manu dei soli sumus.) [online] Available from : http://www.anwaltskanzlei-
moeller.de/mediation-faq.pdf [๑๐ เมษายน ๒๕๖๐]

๒ Rolf-Bernhard Essig, Woher kommt der Spruch “vor Gericht und auf hoher See ist man
in Gottes Hand”?, [online] Available from : http://www.swr.de/blog/1000antworten/antwort/20903/woher-
kommt-der-spruch-vor-gericht-und-auf-hoher-see-ist-man-in-gottes-hand/ [๑๐ เมษายน ๒๕๖๐]


สำนักวิจัยและวิชาการ  สำนักงานศาลปกครอง  ๑๙


๒. องค์คณะที่ประชุมใหญ่๓ (Großer Senat) ในกฎหมายวิธีพิจารณาคดีปกครองเยอรมัน

๒.๑ ข้อความคิดในทางทฤษฎี
การจัดให้มีองค์คณะที่ประชุมใหญ่ในศาลปกครองเยอรมันมีวัตถุประสงค์ที่สำคัญ

ประการแรก คือ การประกันความเป็นเอกภาพของคำวินิจฉัยของศาลปกครองแห่งสหพันธรัฐ (Die institutionelle
Absicherung einer einheitlichen Rechtsprechung) อันถือเป็นหลักการตามรัฐธรรมนูญ (Verfassungs-
postulat) บทบัญญัติของกฎหมายกำหนดให้องค์กรตุลาการมีหน้าที่ในการรักษาไว้ซึ่งความเป็นเอกภาพ
ดังกล่าว ซึ่งความผกพันูตามแนวคำพิพากษา (แบบสัมพัทธ์) ที่กำหนดหน้าที่ให้องค์กรตุลาการมีหน้าที่
ในการยื่นคำร้องหากเป็นกรณีที่มีความเห็นต่างไปจากแนวคำพิพากษาเดิมนี้ ไม่เป็นการขัดหรือแย้ง
กับหลักประกันความเป็นอิสระขององค์กรตุลาการ (Die Garantie der richterlichen Unabhängigkeit)
แต่อย่างใด  ยิ่งไปกว่านั้น ความเป็นเอกภาพของคำพิพากษาของศาล (Die Einheitlichkeit der Rechsprechung)
ถือเป็นข้อกำหนด (Gebot) ของหลักความมั่นคงในทางกฎหมาย (Rechtssicherheit) และหลักนิติรัฐ
(Rechtsstaatsprinzip)  นอกจากนั้น ยังเป็นไปตามหลักความเสมอภาคในการใช้กฎหมาย อันเป็นส่วน
หนึ่งของหลักความเสมอภาคอีกด้วย๔

๒.๒ บทบัญญัติของกฎหมาย
ประมวลกฎหมายวิธีพิจารณาคดีปกครอง (Verwaltungsgerichtsordnung-VwGO)

มีบทบัญญัติที่กำหนดถึง “องค์คณะที่ประชุมใหญ่” (Großer Senat) ของศาลปกครองเยอรมันไว้ใน ๒ มาตรา
ได้แก่ มาตรา ๑๑ ที่บัญญัติถึงองค์คณะที่ประชุมใหญ่ในศาลปกครองแห่งสหพันธรัฐ (Bundesverwaltungs-
gericht) และมาตรา ๑๒ ที่บัญญัติถึงองค์คณะที่ประชุมใหญ่ในศาลปกครองชัน้อุทธรณ์ (Oberverwaltungs-
gericht/Verwaltungsgerichtshof) ดังนี้

มาตรา ๑๑๕ แห่งประมวลกฎหมายวิธีพิจารณาคดีปกครอง


๓ เหตุที่ใช้คำนี้เนื่องจากที่ประชุมใหญ่ในระบบกฎหมายวิธีพิจารณาคดีปกครองเยอรมันมีความแตกต่างไปจาก

ที่ประชุมใหญ่ของศาลปกครองไทย โดยอยู่ในรูปแบบขององค์คณะเฉพาะ ไม่ใช่ที่ประชุมของตุลาการในศาลปกครองทั้งหมด
(รายละเอียดโปรดดูหัวข้อ ๒.๒ และหัวข้อ ๒.๓)

๔ Kronisch in : Sodan, Helge/Ziekow, Jan, Verwaltungsgerichtsordnung Großkommentar,
3. Aufl., 2010, § 11 Rn. 9.

๕ Verwaltungsgerichtsordnung (VwGO)
§ 11
(1) Bei dem Bundesverwaltungsgericht wird ein Großer Senat gebildet.
(2) Der Große Senat entscheidet, wenn ein Senat in einer Rechtsfrage von der Entscheidung

eines anderen Senats oder des Großen Senats abweichen will.
(3) Eine Vorlage an den Großen Senat ist nur zulässig, wenn der Senat, von dessen

Entscheidung abgewichen werden soll, auf Anfrage des erkennenden Senats erklärt hat, daß er an seiner
Rechtsauffassung festhält. Kann der Senat, von dessen Entscheidung abgewichen werden soll, wegen einer
Änderung des Geschäftsverteilungsplanes mit der Rechtsfrage nicht mehr befaßt werden, tritt der Senat
an seine Stelle, der nach dem Geschäftsverteilungsplan für den Fall, in dem abweichend entschieden
wurde, nunmehr zuständig wäre. Über die Anfrage und die Antwort entscheidet der jeweilige Senat durch
Beschluß in der für Urteile erforderlichen Besetzung.           (มีต่อหน้าถัดไป)


๒๐  รวมบทความทางวิชาการ (เอกสารอิเล็กทรอนิกส์) เล่ม ๓



(๑) ให้จัดให้มีองค์คณะที่ประชุมใหญ่ในศาลปกครองแห่งสหพันธรัฐจำนวนหนึ่งองค์คณะ
(๒) องค์คณะที่ประชุมใหญ่วินิจฉัยในกรณีที่องค์คณะผู้รับผิดชอบคดีจะวินิจฉัย

ปัญหาข้อกฎหมายแตกต่างไปจากคำวินิจฉัยขององค์คณะอื่นหรือจะวินิจฉัยแตกต่างไปจากคำวินิจฉัย
ขององค์คณะที่ประชุมใหญ่ที่เคยวินิจฉัยไว้

(๓) การส่งเรื่องให้องค์คณะที่ประชุมใหญ่พิจารณาจะสามารถกระทำได้ เมื่อองค์คณะ
ผู้รับผิดชอบคดีเห็นว่าจะวินิจฉัยต่างไปจากคำวินิจฉัยของตน โดยคำขอขององค์คณะผู้รับผิดชอบคดี
จะต้องแสดงให้เห็นว่า องค์คณะผู้รับผิดชอบคดีจะยืนยันตามความเห็นทางกฎหมายของตนเอง กรณีที่มี
การเปลี่ยนแปลงองค์คณะตามแผนการแบ่งงานคดีของศาล ให้องค์คณะผู้รับผิดชอบคดี (ใหม่) มีอำนาจ
หน้าที่ดำเนินการในเรื่องดังกล่าวแทนองค์คณะผู้รับผิดชอบคดี (เดิม) การมีคำขอและคำตอบสำหรับคำขอ
ขององค์คณะให้ทำเป็นคำสั่งขององค์คณะในการทำคำพิพากษา

(๔) องค์คณะผู้รับผิดชอบคดีสามารถยื่นคำขอให้องค์คณะที่ประชุมใหญ่วินิจฉัย
ปัญหาพื้นฐานที่มีความสำคัญได้ หากเห็นว่ากรณีดังกล่าวมีความจำเป็นในการที่จะสร้างหลักกฎหมาย
หรือการสร้างหลักประกันความเป็นเอกเทศของคำพิพากษา

(๕) องค์คณะที่ประชุมใหญ่ ประกอบด้วย ประธานศาลปกครองและตุลาการศาลปกครอง
จากองค์คณะในชัน้ฎีกาองค์คณะละหนึ่งคน  ทั้งนี้ ไม่รวมถึงองค์คณะที่ประธานศาลปกครองเป็นหัวหน้าองค์คณะ
ในกรณีที่องค์คณะอื่นที่ไม่ใช่องค์คณะในชัน้ฎีกายื่นคำร้องหรือจะวินิจฉัยแตกต่างไปจากคำวินิจฉัยเดิม
ของตน ให้ตุลาการหนึ่งคนในองค์คณะนั้นเป็นองค์ประกอบขององค์คณะที่ประชุมใหญ่ด้วย ในกรณีที่
ประธานศาลปกครองไม่สามารถปฏิบัติหน้าที่ได้ ให้ตุลาการศาลปกครองที่อยู่ในองค์คณะเดียวกับประธาน
ศาลปกครองปฏิบัติหน้าที่แทน

(๖) สมาชิกและตัวแทนขององค์คณะที่ประชุมใหญ่จะกำหนดโดยที่ประชุมของตัวแทน
ตุลาการ (Präsidium) ในการกำหนดแบ่งงานประจำปี กรณีดังกล่าวใช้บังคับกับสมาชิกขององค์คณะอื่น
ที่ไม่ใช่องค์คณะในชัน้ฎีกาตามที่กำหนดไว้ในวรรคห้า ประโยคที่สอง และตัวแทนขององค์คณะดังกล่าวด้วย



(ต่อจากเชิงอรรถที่ ๕)
(4) Der erkennende Senat kann eine Frage von grundsätzlicher Bedeutung dem Großen

Senat zur Entscheidung vorlegen, wenn das nach seiner Auffassung zur Fortbildung des Rechts oder zur
Sicherung einer einheitlichen Rechtsprechung erforderlich ist.

(5) Der Große Senat besteht aus dem Präsidenten und  inem Richter der Revisionssenate,
in denen der Präsident nicht den Vorsitz führt. Legt ein anderer als ein Revisionssenat vor oder soll von
dessen Entscheidung abgewichen werden, ist auch ein Mitglied dieses Senats im Großen Senat vertreten.
Bei einer Verhinderung des Präsidenten tritt ein Richter des Senats, dem er angehört, an seine Stelle.

(6) Die Mitglieder und die Vertreter werden durch das Präsidium für ein Geschäftsjahr
bestellt. Das gilt auch für das Mitglied eines anderen Senats nach Absatz 5 Satz 2 und für seinen Vertreter.
Den Vorsitz im Großen Senat führt der Präsident, bei Verhinderung das dienstälteste Mitglied. Bei Stimmengleichheit
gibt die Stimme des Vorsitzenden den Ausschlag.

(7) Der Große Senat entscheidet nur über die Rechtsfrage. Er kann ohne mündliche
Verhandlung entscheiden. Seine Entscheidung ist in der vorliegenden Sache für den erkennenden Senat
bindend.


สำนักวิจัยและวิชาการ  สำนักงานศาลปกครอง  ๒๑


ให้ประธานศาลปกครองทำหน้าที่เป็นหัวหน้าองค์คณะที่ประชุมใหญ่ ในกรณีที่ประธานศาลปกครอง
ไม่สามารถปฏิบัติหน้าที่ได้ ให้สมาชิกขององค์คณะที่ประชุมใหญ่ที่มีอายุงานมากที่สุดปฏิบัติหน้าที่แทน
กรณีที่มีเสียงเท่ากัน ให้หัวหน้าองค์คณะที่ประชุมใหญ่มีสิทธิออกเสียงชี้ขาดอีกหนึ่งเสียง

(๗) องค์คณะที่ประชุมใหญ่วินิจฉัยเฉพาะปัญหาข้อกฎหมาย และสามารถวินิจฉัยได้
โดยไม่ต้องนั่งพิจารณาคดี คำวินิจฉัยขององค์คณะที่ประชุมใหญ่มีผลผกพันูต่อองค์คณะผู้รับผิดชอบคดี
ในทางข้อเท็จจริงของคดีนั้น ๆ

มาตรา ๑๒๖ แห่งประมวลกฎหมายวิธีพิจารณาคดีปกครอง
(๑) บทบัญญัติมาตรา ๑๑ แห่งประมวลกฎหมายนี้ ใช้บังคับกับศาลปกครอง

ชัน้อุทธรณ์ด้วยโดยอนุโลม หากเป็นกรณีที่จะต้องัินิจฉวยให้เป็นที่ยุติซึ่งปัญหาที่เกี่ยวข้องกับกฎหมาย
ของมลรัฐ โดยให้ถือว่าองค์คณะชัน้อุทธรณ์หมายถึงองค์คณะชัน้ฎีกาในบทบัญญัติดังกล่าว

(๒) กรณีที่ศาลปกครองชัน้อุทธรณ์ศาลใดประกอบด้วยองค์คณะชัน้อุทธรณ์
เพียงสององค์คณะ ให้องค์คณะที่ประชุมใหญ่ คือ องค์คณะรวมของทั้งสององค์คณะดังกล่าว

(๓) กฎหมายในระดับรัฐบัญญัติของมลรัฐอาจกำหนดให้องค์ประกอบขององค์คณะ
ที่ประชุมใหญ่แตกต่างไปจากที่กำหนดไว้ในมาตรานี้ได้

๒.๓ องค์ประกอบขององค์คณะที่ประชุมใหญ่
มาตรา ๑๑ วรรคห้า๗ แห่งประมวลกฎหมายวิธีพิจารณาคดีปกครอง กำหนดถึง

องค์ประกอบขององค์คณะที่ประชุมใหญ่ ซึ่งไม่ได้ประกอบไปด้วยตุลาการศาลปกครองแห่งสหพันธรัฐทุกคน
หากแต่ประกอบไปด้วย ประธานศาลปกครองแห่งสหพันธรัฐ (Präsident des Bundesverwaltungsgerichts)
และตุลาการประจำองค์คณะซึ่งเป็นตัวแทนขององค์คณะในศาลปกครองแห่งสหพันธรัฐ บทบัญญัติในส่วนนี้
เป็นไปตามหลักตัวแทนขององค์กรในภาพรวม (Das Prinzip der Gesamtrepräsentation)๘ นั่นหมายถึงว่า
องค์คณะที่ประชุมใหญ่ในศาลปกครองแห่งสหพันธรัฐประกอบไปด้วยตัวแทนของตุลาการในศาลปกครอง
แห่งสหพันธรัฐ ไม่ได้ประกอบไปด้วยตุลาการประจำศาลนั้นทั้งหมด๙


๖ Verwaltungsgerichtsordnung (VwGO)

§ 12
(1) Die Vorschriften des § 11 gelten für das Oberverwaltungsgericht entsprechend, soweit

es über eine Frage des Landesrechts endgültig entscheidet. An die Stelle der Revisionssenate treten die
nach diesem Gesetz gebildeten Berufungssenate.

(2) Besteht ein Oberverwaltungsgericht nur aus zwei Berufungssenaten, so treten an die
Stelle des Großen Senats die Vereinigten Senate.

(3) Durch Landesgesetz kann eine abweichende Zusammensetzung des Großen Senats
bestimmt werden.

๗ โปรดดูหัวข้อ ๒.๒
๘ Gersdorf in : Posser/Wolff, Beck’scher Online-Kommentar VwGO, § 11 Rn. 9.
๙ ปัจจุบันศาลปกครองแห่งสหพันธรัฐมีผู้ตุลาการทั้งสิ้น ๕๔ คน [online] Available from : http://www.

bverwg.de/bundesverwaltungsgericht/rechtsprechung/organisation/organisation_des_gerichts.php [๒๐ พฤษภาคม
๒๕๖๐]


๒๒  รวมบทความทางวิชาการ (เอกสารอิเล็กทรอนิกส์) เล่ม ๓



จากบทบัญญัติมาตรา ๑๑ วรรคห้า ข้างต้นนี้ องค์คณะที่ประชุมใหญ่ในศาลปกครอง
แห่งสหพันธรัฐจึงแบ่งออกเป็น ๒ กรณี โดยพิจารณาจากลักษณะขององค์คณะที่รับผิดชอบคดี ดังนี้

กรณีที่หนึ่ง กรณีที่องค์คณะผู้รับผิดชอบคดีเป็นองค์คณะในชัน้ฎีกา (Revisionssenate)๑๐
องค์คณะที่ประชุมใหญ่ในศาลปกครองแห่งสพันธรัฐในกรณีนี้จะประกอบด้วย ประธานศาลปกครองแห่งสหพันธรัฐ
และตุลาการจากองค์คณะในชัน้ฎีกา (Richter der Revisionssenate) องค์คณะละหนึ่งคน เว้นแต่องค์คณะ
ทีป่ระธานศาลปกครองแห่งสหพันธรัฐประจำอยู่

กรณีที่สอง กรณีที่องค์คณะผู้รับผิดชอบคดีเป็นองค์คณะอื่นที่ไม่ใช่องค์คณะในชัน้ฎีกา
องค์คณะที่ประชุมใหญ่ในศาลปกครองแห่งสหพันธรัฐในกรณีนี้จะประกอบด้วย ประธานศาลปกครอง
แห่งสหพันธรัฐ และตุลาการจากองค์คณะในชัน้ฎีกา (Richter der Revisionssenate) องค์คณะละหนึ่งคน
เว้นแต่องค์คณะที่ประธานศาลปกครองแห่งสหพันธรัฐประจำอยู่ และตุลาการที่มาจากองค์คณะผู้รับผิดชอบคดี

ทั้งนี้ ไม่ว่าจะเป็นองค์คณะที่ประชุมใหญ่ในกรีณใด กฎหมายกำหนดให้ประธาน
ศาลปกครองทำหน้าที่เป็นหัวหน้าองค์คณะที่ประชุมใหญ่ และหากมีกรณีที่ประธานศาลปกครอง
แห่งสหพันธรัฐไม่สามารถปฏิบัติหน้าที่ได้ก็ให้ตุลาการศาลปกครองที่มีอาวุโสมากที่สุดในองค์คณะที่ประชุมใหญ่
ทำหน้าที่ดังกล่าวแทน  ทั้งนี้ ตามที่กำหนดไว้ในมาตรา ๑๑ วรรคหก แห่งประมวลกฎหมายวิธีพิจารณา
คดีปกครอง

สำหรับกรณีขององค์คณะที่ประชุมใหญ่ของศาลปกครองชัน้อุทธรณ์นั้น มาตรา ๑๒
แห่งประมวลกฎหมายวิธีพิจารณาคดีปกครอง กำหนดให้นำบทบัญญัติมาตรา ๑๑ แห่งประมวลกฎหมาย
วิธีพิจารณาคดีปกครองมาใช้บังคับโดยอนุโลม  ทั้งนี้ ในวรรคสองของมาตรา ๑๒ นี้ กำหนดถึงกรณีที่มีองค์คณะ
ชัน้อุทธรณ์เพียงสององค์คณะ องค์คณะที่ประชุมใหญ่ในกรณีนี้  คือ องค์คณะรวมของทั้งสององค์คณะ
ดังกล่าว  นอกจากนั้น มลรัฐสามารถออกกฎหมายในระดับรัฐบัญญัติกำหนดองค์ประกอบขององค์คณะ
ที่ประชุมใหญ่ไว้เป็นอย่างอื่นได้

๒.๔ ประเภทของการพิจารณาโดยองค์คณะที่ประชุมใหญ่
ระบบกฎหมายวิธีพิจารณาคดีปกครองเยอรมันกำหนดให้องค์คณะผู้รับผิดชอบคดี

ยื่นคำขอให้องค์คณะที่ประชุมใหญ่พิจารณาปัญหาข้อกฎหมายได้ใน ๒ กรณี คือ
๒.๔.๑ คำขอกรณีมีความเห็นต่างไปจากกับคำพิพากษาเดิม (Die Divergenzvorlage)

คำขอกรณีที่องค์คณะผู้รับผิดชอบคดีมีความเห็นและจะวินิจฉัยปัญหา
ข้อกฎหมายของสหพันธรัฐให้แตกต่างไปจากคำวินิจฉัยขององค์คณะอื่นหรือแตกต่างไปจากคำวินิจฉัย
ขององค์คณะที่ประชุมใหญ่ โดยมาตรา ๑๑ วรรคสอง แห่งประมวลกฎหมายวิธีพิจารณาคดีปกครอง กำหนดให้
เป็นหน้าที่ (Verpflichtung) ขององค์คณะดังกล่าวในการที่จะมีคำขอให้องค์คณะที่ประชุมใหญ่วินิจฉัย
กรณีดังกล่าวนี้อาจเรียกได้ว่าเป็นคำขอเชิงบังคับ (obligatorische Vorlage)๑๑ เนื่องจากเมื่อมีกรณีดังกล่าว
เกิดขึ้น องค์คณะผู้รับผิดชอบคดีไม่อาจดำเนินการให้เป็นอย่างอื่นได้นอกจากการมีคำขอให้องค์คณะ
ที่ประชุมใหญ่วินิจฉัยปัญหาข้อกฎหมาย  ทั้งนี้ เงื่อนไขที่สำคัญของการมีคำขอในกรณีนี้  ได้แก่ องค์คณะ


๑๐ ศาลปกครองแห่งสหพันธรัฐในฐานะที่เป็นศาลปกครองสูงสุด (ในชัน้ฎีกา) จะมีการจัดองค์คณะ
ในชัน้ฎีกาที่มีอำนาจพิจารณาพิพากษาการอุทธรณ์โต้แย้งคำพิพากษาของศาลปกครองชัน้ต้นหรือศาลปกครองชัน้อุทธรณ์
และองค์คณะอื่น เช่น องค์คณะวินัย หรือองค์คณะเกี่ยวกับทหาร เป็นต้น

๑๑ Gersdorf in : Posser/Wolff, Beck’scher Online-Kommentar VwGO, § 11 Rn. 2.


สำนักวิจัยและวิชาการ  สำนักงานศาลปกครอง  ๒๓


ผู้รับผิดชอบคดีจะวินิจฉัยปัญหาข้อกฎหมายให้แตกต่างไปจากคำวินิจฉัยเดิมและต้องยืนยันไปในคำขอ
ด้วยว่าจะยึดถือความเห็นในทางกฎหมาย (Rechtsauffassung) ดังกล่าวของตนเอง คำขอตามมาตรานี้
ให้ถือว่าตกไปหากปรากฏว่า องค์คณะผู้รับผิดชอบคดีได้วินิจฉัยในประเด็นปัญหาข้อกฎหมายในคำวินิจฉัยใหม่
ที่สอดคล้องกับแนวคำวินิจฉัยเดิม หรือกรณีที่มีความเปลี่ยนแปลงฐานในทางกฎหมายที่ก่อให้เกิดความชอบธรรม
โดยปราศจากข้อสงสัย หรือมีเหตุผลที่สนับสนุนว่าสามารถวินิจฉัยให้แตกต่างออกไปได้  นอกจากนั้น คำขอ
ดังกล่าวยังตกไปหากปรากฏว่า องค์คณะร่วมของศาลสูงสุดแห่งสหพันธรัฐ (Der Gemeinsame Senat der
Obersten Gerichtshöfe des Bundes)๑๒ ศาลรัฐธรรมนูญแห่งสหพันธรัฐ (Bundesverfassungsgericht-BVerfG)
หรือศาลยุติธรรมแห่งยุโรป (Der Europäische Gerichtshof (EuGH)) ได้มีคำวินิจฉัยในประเด็นปัญหา
ข้อกฎหมายดังกล่าวแล้ว๑๓

๒.๔.๒ คำขอกรณีที่เป็นหลักการพื้นฐานที่สำคัญ (Die Grundsatzvorlage)
ประมวลกฎหมายวิธีพิจารณาคดีปกครองได้กำหนดถึงอำนาจขององค์คณะ

ที่ประชุมใหญ่ในการที่จะวินิจฉัยคำขอขององค์คณะผู้รับผิดชอบคดีในกรณีที่เกี่ยวกับหลักการพื้นฐาน
ที่สำคัญ (Rechtsfragen von grundsätzlicher Bedeutung) เอาไว้ในมาตรา ๑๑ วรรคสี่ การยื่นคำขอ
ขององค์คณะในกรณีนี้ถือว่าเป็นการยื่นคำขอแบบทางเลือก (fakultative Vorlage) ในกรณีที่องค์คณะ
ผู้รับผิดชอบคดีพิจารณาแล้วเห็นว่า เป็นกรณีที่มีความจำเป็นเพื่อเป็นการสร้างหลักกฎหมาย (Fortbildung
des Rechts) หรือเป็นการรักษาไว้ซึ่งความเป็นเอกภาพของคำวินิจฉัยของศาล (Sicherung einer einheitlichen
Rechtssprechung) การยื่นคำขอกรณีที่เป็นหลักการพื้นฐานที่สำคัญนี้ หากพิจารณาเปรียบเทียบกับ
การยื่นคำขอกรณีมีความเห็นต่างไปจากคำพิพากษาเดิม (Die Divergenzvorlage) แล้ว ถือว่าคำขอ
ในกรณีนี้เป็นกรณีของวิธีพิจารณาแบบทั่วไป  ทั้งนี้ เมื่อมีคำขอเกิดขึ้นแล้ว กฎหมายบังคับให้ดำเนิน
วิธีพิจารณาที่เกี่ยวข้องกับการพิจารณาต่อไป ประเด็นปัญหาว่า ปัญหาข้อกฎหมายเป็นประเด็นปัญหา
ที่เป็นหลักการพื้นฐานที่สำคัญหรือไม่นั้น อยู่ในอำนาจพิจารณาขององค์คณะผู้รับผิดชอบคดีที่จะวินิจฉัย
องค์คณะที่ประชุมใหญ่ต้องผกพันูตามคำวินิจฉัยดังกล่าวและตรวจสอบแต่เพียงประเด็นสำคัญสำหรับ
การวินิจฉัยของตนเท่านั้น ปัญหาข้อกฎหมายที่จะถือได้ว่าเป็นหลักการพื้นฐานที่สำคัญ ได้แก่ ปัญหาที่มี
ความสำคัญมากกว่าการวินิจฉัยในปัญหาที่เป็นรูปธรรมในเฉพาะคดีนั้น ๆ  นอกจากนั้น ประเด็นปัญหา
ที่ขัดแย้งกันต้องเกี่ยวกับกฎหมายทั้งในรูปแบบและในทางเนื้อหา อันมีความเกี่ยวข้องกับคำวินิจฉัย
ขององค์คณะหลาย ๆ องค์คณะที่ควรจะมีคำตอบในประเด็นปัญหาข้อกฎหมายอย่างเป็นเอกภาพ๑๔


๑๒ องค์คณะร่วมของศาลสูงสุดแห่งสหพันธรัฐ (Der Gemeinsame Senat der Obersten Gerichtshöfe

des Bundes) เป็นองค์คณะร่วมของศาลสูงสุดในระดับสหพันธรัฐทั้ง ๕ ศาล โดยเป็นองค์คณะร่วมของศาลยุติธรรม
แห่งสหพันธรัฐ (Bundesgerichtshof) ศาลปกครองแห่งสหพันธรัฐ (Bundesverwaltungsgericht) ศาลภาษีแห่งสหพันธรัฐ
(Bundesfinanzhof) ศาลแรงงานแห่งสหพันธรัฐ (Bundesarbeitsgericht) และศาลสังคมแห่งสหพันธรัฐ (Bundessozialgericht)
ทำหน้าที่ในการวินิจฉัยปัญหาข้อกฎหมายที่มีความเกี่ยวเนื่องเชื่อมโยงกับศาลตั้งแต่สองศาลขึ้นไป เพื่อรักษาไว้ซึ่งความเป็น
เอกภาพของคำวินิจฉัยของศาล  ทั้งนี้ ตามรัฐบัญญัติว่าด้วยการรักษาไว้ซึ่งความเป็นเอกภาพของคำวินิจฉัยของศาลสูงสุด
แห่งสหพันธรัฐ (Gesetz zur Wahrung der Einheitlichkeit der Rechtsprechung der obersten Gerichtshöfe des
Bundes (RsprEinhG))

๑๓ Gersdorf in : Posser/Wolff, Beck’scher Online-Kommentar VwGO, § 11 Rn. 4.
๑๔ เพิ่งอ้าง, § 11 Rn. 5.


๒๔  รวมบทความทางวิชาการ (เอกสารอิเล็กทรอนิกส์) เล่ม ๓



๒.๕ ขั้นตอนของการพิจารณาโดยองค์คณะที่ประชุมใหญ่๑๕
การรองข้อให้องค์คณะที่ประชุมใหญ่พิจารณาปัญหาข้อกฎหมายนั้น จะสามารถ

กระทำได้ภายหลังจากรับฟังคู่กรณีทุกฝ่ายแล้วโดยต้องทำเป็นคำสั่ง (Beschluss) ขององค์คณะผู้รับผิดชอบคดี
การมีคำร้องดังกล่าวสามารถกระทำได้ แม้จะปรากฏว่าได้มีการยื่นขอให้องค์คณะที่ประชุมใหญ่พิจารณา
วินิจฉัยประเด็นปัญหาข้อกฎหมายเดียวกันแล้ว องค์คณะผู้รับผิดชอบคดีสามารถเพิกถอนคำสั่งขอให้องค์คณะ
ที่ประชุมใหญ่พิจารณาปัญหาข้อกฎหมาย (Vorlagebeschluss) นี้ได้เสมอ หากปรากฏว่าเงื่อนไขในการยื่น
ขอให้องค์คณะที่ประชุมใหญ่พิจารณานั้นหมดไป  ทั้งนี้ โดยองค์คณะผู้มีคำขอได้ขอเพิกถอนคำขอของตน
หรือโดยองค์คณะที่ประชุมใหญ่พิจารณาแล้วเห็นว่าการยื่นคำขอนั้นสิ้นสุดลง

ในการพิจารณาขององค์คณะที่ประชุมใหญ่นั้น โดยหลักแล้วจะต้องผกพันูตามคำขอ
ขององค์คณะผู้รับผิดชอบคดีและต้องวินิจฉัยในปัญหาข้อกฎหมายที่ได้ยื่นเข้ามา หากไม่ปรากฏว่าเงื่อนไข
ในการยื่นคำขอดังกล่าวมีข้อบกพร่องอย่างชัดแจ้ง คู่กรณีในคดีที่องค์คณะผู้รับผิดชอบคดีมีคำขอให้องค์คณะ
ที่ประชุมใหญ่วินิจฉัยปัญหาข้อกฎหมายมีสิทธิที่จะได้รับการรับฟัง (Anspruch auf rechtliches Gehör)
จากองค์คณะที่ประชุมใหญ่เช่นกัน องค์คณะที่ประชุมใหญ่วินิจฉัยเฉพาะปัญหาข้อกฎหมายที่ได้มีการยื่นคำขอ
เท่านั้น  แต่อย่างไรก็ตาม ด้วยเหตุผลของประโยชน์ในการสร้างหลักกฎหมาย องค์คณะที่ประชุมใหญ่
สามารถวินิจฉัยโดยการให้คำตอบหลาย ๆ คำตอบที่แตกต่างออกไปจากคำวินิจฉัยของตนได้ การวินิจฉัย
ขององค์คณะที่ประชุมใหญ่ทำในรูปแบบของคำสั่ง โดยองค์คณะผู้รับผิดชอบคดีจะต้องผกพันูตามคำสั่ง
ดังกล่าว ในกรณีที่เสียงในองค์คณะที่ประชุมใหญ่มีจำนวนเท่ากัน กฎหมายกำหนดให้หัวหน้าองค์คณะมีสิทธิ
ออกเสียงชี้ขาดได้อีกหนึ่งเสียง

๓. ที่ประชุมใหญ่ในกฎหมายวิธีพิจารณาคดีปกครองไทย
ที่ประชุมใหญ่ของศาลในระบบกฎหมายวิธีพิจารณาคดีปกครองของไทยหากเปรียบเทียบ

กับองค์คณะของที่ประชุมใหญ่ในระบบกฎหมายวิธีพิจารณาคดีปกครองเยอรมันแล้ว มีข้อแตกต่างที่สำคัญ
ที่เห็นได้อย่างชัดแจ้ง คือ อำนาจหน้าที่ของที่ประชุมใหญ่ของศาลปกครองไทยที่ไม่ได้มีหน้าที่แต่เพียง
การพิจารณาวินิจฉัยคดีเท่านั้น หากแต่มีบทบาทในการกำหนดกฎเกณฑ์ในทางกฎหมายหลายประการ๑๖
หรืออีกนัยหนึ่ง คือ ที่ประชุมใหญ่ของศาลปกครองไทยโดยเฉพาะที่ประชุมใหญ่ตุลาการในศาลปกครองสูงสุดนั้น
นอกจากจะทำหน้าที่ในการใช้อำนาจตุลาการแล้ว ยังทำหน้าที่ในการออกกฎหมาย๑๗  โดยเฉพาะอย่างยิ่ง
กฎหมายวิธีพิจารณาคดี๑๘ ซึ่งโดยแท้จริงแล้วควรเป็นอำนาจหน้าที่ของฝ่ายนิติบัญญัติ เนื่องจากกฎหมาย


๑๕ เพิ่งอ้าง, § 11 Rn. 6 ff.
๑๖ อำนาจหน้าที่ในลักษณะดังกล่าวของที่ประชุมใหญ่ตุลาการนั้นก็ปรากฏในส่วนของศาลยุติธรรม

เช่นกัน เช่น การกำหนดกฎเกณฑ์ในการไกล่เกลี่ยตามมาตรา ๒๐ ทวิ วรรคสาม การออกข้อกำหนดเกี่ยวกับการฟ้องคดี
การสืบพยานและการรับฟังพยานหลักฐานการวินิจฉัยคดีตามมาตรา ๓๔/๑ วรรคหนึ่ง หรือการกำหนดหลักเกณฑ์
และวิธีการที่กำหนดการยื่นและส่งคำคู่ความและเอกสารรวมทั้งการแจ้งคำสั่งของศาลหรือข้อความทางไปรษณีย์อิเล็กทรอนิกส์
หรือสื่อเทคโนโลยีสารสนเทศอื่นใดตามมาตรา ๖๘ แห่งประมวลกฎหมายวิธีพิจารณาความแพ่ง เป็นต้น

๑๗ ตัวอย่างของอำนาจหน้าที่ในการออกฎหมายของที่ประชุมใหญ่ตุลาการในศาลปกครองสูงสุด
เช่น กรณีตามมาตรา ๖ มาตรา ๔๔ มาตรา ๖๖ มาตรา ๗๐ มาตรา ๗๕/๑ มาตรา ๗๕/๒ และมาตรา ๗๕/๔ แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒

๑๘ ระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓


สำนักวิจัยและวิชาการ  สำนักงานศาลปกครอง  ๒๕


วิธีพิจารณาความเป็นกฎหมายที่มีความสำคัญอย่างยิ่งต่อสิทธิหน้าที่ของคู่ความในคดีและอาจมีข้อพิจารณา
เกี่ยวกับหลักการแบ่งแยกอำนาจได้  แต่อย่างไรก็ตาม ประเด็นปัญหาเกี่ยวกับอำนาจหน้าที่ในการออก
กฎหมายของที่ประชุมใหญ่ตุลาการในศาลปกครองสูงสุดนั้น ไม่ใช่ประเด็นที่จะต้องพิจารณาในบทความนี้
จึงจะไม่กล่าวถึงในรายละเอียดของประเด็นปัญหาดังกล่าว

๓.๑ บทบัญญัติของกฎหมาย
กฎหมายวิธีพิจารณาคดีปกครองไทยมีบทบัญญัติที่กำหนดถึงอำนาจหน้าที่

ของที่ประชุมใหญ่ของตุลาการในศาลปกครองที่เป็นการใช้อำนาจตุลาการในการพิจารณาวินิจฉัยคดีเอาไว้
ตามลำดับ ดังนี้

๓.๑.๑ พระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒
มาตรา ๖๘ ถ้าประธานศาลปกครองสูงสุดเห็นสมควรจะให้มีการวินิจฉัยปัญหาใด

หรือคดีใดโดยที่ประชุมใหญ่ก็ได้ หรือมีกฎหมายหรือระเบียบของที่ประชุมใหญ่ตุลาการในศาลปกครองสูงสุด
ให้วินิจฉัยปัญหาใด หรือคดีใดโดยที่ประชุมใหญ่ก็ให้วินิจฉัยโดยที่ประชุมใหญ่

ภายใต้บังคับมาตรา ๖๓๑๙ ที่ประชุมใหญ่นั้นให้ประกอบด้วยตุลาการ
ในศาลปกครองสูงสุดทุกคนที่อยู่ปฏิบัติหน้าที่ แต่ต้องมีจำนวนไม่น้อยกว่ากึ่งหนึ่งของจำนวนตุลาการ
ในศาลปกครองสูงสุด และให้ประธานศาลปกครองสูงสุดเป็นประธานที่ประชุมใหญ่

คำวินิจฉัยของที่ประชุมใหญ่ให้เป็นไปตามเสียงข้างมาก และถ้ามีคะแนนเสียง
เท่ากันให้ประธานในที่ประชุมออกเสียงเพิ่มขึ้นอีกเสียงหนึ่งเป็นเสียงชี้ขาด

๓.๑.๒ ระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณา
คดีปกครอง พ.ศ. ๒๕๔๓

ข้อ ๙๔ ในคดีที่มีลักษณะหนึ่งลักษณะใดดังต่อไปนี้ อธิบดีศาลปกครองชัน้ต้น
จะให้มีการวินิจฉัยปัญหาหรือคดีใดโดยที่ประชุมใหญ่ตุลาการในศาลปกครองชัน้ต้นนั้นก็ได้

(๑) คดีที่เกี่ยวข้องกับประชาชนเป็นจำนวนมากหรือประโยชน์สาธารณะที่สำคัญ
(๒) คดีที่มีประเด็นที่จะต้องวินิจฉัยเกี่ยวกับหลักกฎหมายปกครองที่สำคัญ
(๓) คดีที่อาจมีผลเป็นการกลับหรือแก้ไขแนวคำพิพากษาเดิมของศาลปกครอง

ชัน้ต้นหรือศาลปกครองสูงสุด
(๔) คดีที่มีทุนทรัพย์สูง


๑๙ พระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒

มาตรา ๖๓ ตุลาการศาลปกครองในองค์คณะพิจารณาพิพากษาหรือผู้แถลงคดีปกครอง
อาจถูกคัดค้านได้ตามเหตุแห่งการคัดค้านผู้พิพากษาที่บัญญัติไว้ในประมวลกฎหมายวิธีพิจารณาความแพ่ง รวมทั้ง
เหตุอื่นใดอันมีสภาพร้ายแรงซึ่งอาจทำให้การพิจารณาพิพากษาคดีเสียความยติธุรรม

การขอถอนตัวจากคดี การยื่นคำคัดค้าน การพิจารณาคำคัดค้าน การสั่งให้ผู้ถูกคัดค้าน
งดการปฏิบัติหน้าที่ และการสั่งให้ผู้อื่นเข้าปฏิบัติหน้าที่แทน ให้เป็นไปตามที่กำหนดในระเบียบของที่ประชุมใหญ่ตุลาการ
ในศาลปกครองสูงสุด

การสั่งให้ตุลาการศาลปกครองผู้ถูกคัดค้านงดการพิจารณาย่อมไม่กระทบกระเทือนถึงการกระทำใด ๆ
ของตุลาการศาลปกครองผู้ถูกคัดค้านที่ได้กระทำไปแล้ว


๒๖  รวมบทความทางวิชาการ (เอกสารอิเล็กทรอนิกส์) เล่ม ๓



ที่ประชุมใหญ่ตุลาการในศาลปกครองชัน้ต้นให้ประกอบด้วยตุลาการ
ในศาลปกครองชัน้ต้นนั้นทุกคนที่อยู่ปฏิบัติหน้าที่ ซึ่งมิใช่ผู้ที่ถูกคัดค้านหรือต้องถอนตัวเพราะมีเหตุอันอาจ
ถูกคัดค้าน ตามมาตรา ๖๓ แต่ต้องมีจำนวนไม่น้อยกว่ากึ่งหนึ่งของตุลาการในศาลปกครองชัน้ต้นนั้น
และให้อธิบดีศาลปกครองชัน้ต้นเป็นประธานที่ประชุมใหญ่

คำวินิจฉัยของที่ประชุมใหญ่ให้เป็นไปตามเสียงข้างมาก ถ้ามีคะแนนเสียง
เท่ากันให้ประธานในที่ประชุมออกเสียงเพิ่มขึ้นอีกเสียงหนึ่งเป็นเสียงชี้ขาด

จากบทบัญญัติของกฎหมายที่กำหนดถึง “ที่ประชุมใหญ่” ในศาลปกครอง
ของไทยปรากฏอยู่ในกฎหมาย ๒ ฉบับ คือ

๑. มาตรา ๖๘ แห่งพระราชบัญญัติจัดตั้งศาลปกครองและวิธีพิจารณา
คดีปกครอง พ.ศ. ๒๕๔๒ เป็นกฎหมายระดับ “พระราชบัญญัติ” ที่กำหนดถึง “ที่ประชุมใหญ่” ของ “ตุลาการ
ในศาลปกครองสูงสุด” โดยมีรายละเอียดดังต่อไปนี้

๑.๑ โดยทั่วไปแล้ว ประธานศาลปกครองสูงสุดเป็นผู้มีอำนาจวินิจฉัยว่า
ปัญหาใดหรือคดีใดสมควรที่จะได้รับการวินิจฉัยโดยที่ประชุมใหญ่ก็ได้  เว้นแต่จะมีกฎหมาย (ในระดับ
พระราชบัญญัติ) หรือระเบียบของที่ประชุมใหญ่ตุลาการในศาลปกครองสูงสุดกำหนดให้มีการวินิจฉัย
ปัญหาใดหรือคดีใดโดยที่ประชุมใหญ่

๑.๒ องค์ประกอบของที่ประชุมใหญ่ตุลาการศาลปกครองสูงสุด
ประกอบด้วย ตุลาการในศาลปกครองสูงสุดทุกคนที่อยู่ปฏิบัติหน้าที่ ยกเว้นตุลาการศาลปกครองสูงสุด
ที่ถูกคัดค้าน โดยกฎหมายกำหนดองค์ประชุมของที่ประชุมใหญ่ไว้ว่า  ต้องมีตุลาการศาลปกครองสูงสุด
ไม่น้อยกว่ากึ่งหนึ่งของจำนวนตุลาการในศาลปกครองสูงสุด และกำหนดให้ประธานศาลปกครองสูงสุด
เป็นประธานที่ประชุมใหญ่

๑.๓ คำวินิจฉัยของที่ประชุมใหญ่  กฎหมายกำหนดให้วินิจฉั ย
ไปตามเสียงข้างมาก และหากมีคะแนนเสียงเท่ากันประธานศาลปกครองสูงสุดสามารถออกเสียงชี้ขาด
ได้อีกหนึ่งเสียง

๒. ข้อ ๙๔ แห่งระเบียบของที่ประชุมใหญ่ตุลาการในศาลปกครองสูงสุด
ว่าด้วยวิธีพิจารณาคดีปกครอง พ.ศ. ๒๕๔๓ เป็น “กฎหมายลำดับรอง” ที่กำหนดถึง “การประชุมใหญ่”
ของ “ตุลาการในศาลปกครองชัน้ต้น” โดยมีรายละเอียดดังต่อไปนี้

๒.๑ อธิบดีศาลปกครองชัน้ต้นเป็นผู้มีอำนาจวินิจฉัยว่า ปัญหาหรือคดีใด
สมควรที่จะได้รับการวินิจฉัยโดยที่ประชุมใหญ่ตุลาการในศาลปกครองปกครองชัน้ต้นก็ได้

๒.๒ คดีที่จะสามารถเข้าสู่การพิจารณาของที่ประชุมใหญ่ได้ต้องมี
ลักษณะอย่างใดอย่างหนึ่ง ดังนี้ ๑) คดีที่เกี่ยวข้องกับประชาชนเป็นจำนวนมากหรือประโยชน์สาธารณะ
ที่สำคัญ ๒) คดีที่มีประเด็นที่จะต้องวินิจฉัยเกี่ยวกับหลักกฎหมายปกครองที่สำคัญ ๓) คดีที่อาจมีผล
เป็นการกลับหรือแก้ไขแนวคำพิพากษาเดิมของศาลปกครองชัน้ต้นหรือศาลปกครองสูงสุด  หรือ ๔) คดีที่มี
ทุนทรัพย์สูง





สำนักวิจัยและวิชาการ  สำนักงานศาลปกครอง  ๒๗



๒.๓ องค์ประกอบของที่ประชุมใหญ่ตุลาการในศาลปกครองชัน้ต้น
ประกอบด้วยตุลาการในศาลปกครองชัน้ต้นนั้นทุกคนที่อยู่ปฏิบัติหน้าที่ซึ่งมิใช่ผู้ที่ถูกคัดค้านหรือต้องถอนตัว
เพราะมีเหตุอันอาจถูกคัดค้าน ตามมาตรา ๖๓ โดยต้องมีจำนวนไม่น้อยกว่ากึ่งหนึ่งของตุลาการ
ในศาลปกครองชัน้ต้นนั้นถึงจะถือว่าเป็นองค์ประชุม และให้อธิบดีศาลปกครองชัน้ต้นเป็นประธานที่ประชุมใหญ่

๒.๔ คำวินิจฉัยของที่ประชุมใหญ่ตุลาการในศาลปกครองชัน้ต้นให้เป็นไป
ตามเสียงข้างมาก ถ้ามีคะแนนเสียงเท่ากันให้ประธานในที่ประชุม (อธิบดีศาลปกครองชัน้ต้น) ออกเสียงชี้ขาด
ได้อีกหนึ่งเสียง

๓.๒ ข้อสังเกตและประเด็นปัญหา
เมื่อพิจารณาถึงบทบัญญัติของกฎหมายที่เกี่ยวข้องกับที่ประชุมใหญ่ตุลาการ

ศาลปกครองในการทำหน้าที่ขององค์กรตุลาการเพื่อพิจารณาวินิจฉัยแล้วจะเห็นได้ว่า มีประเด็นที่น่าพิจารณา
ดังต่อไปนี้

๓.๒.๑ ประเด็นเกี่ยวกับฐานที่มาในทางกฎหมาย
ในระบบวิธีพิจารณาคดีปกครองของไทยได้กำหนดถึงประเภทของที่ประชุมใหญ่

ตุลาการในศาลปกครองในกรณีของการใช้อำนาจตุลาการไว้ ๒ กรณี คือ ที่ประชุมใหญ่ตุลาการในศาลปกครอง
สูงสุด และที่ประชุมใหญ่ตุลาการในศาลปกครองชัน้ต้น โดยที่ประชุมใหญ่ตุลาการในศาลปกครองสูงสุด
มีมาตรา ๖๘ แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ กำหนดเอาไว้
เป็นการเฉพาะแล้ว ในส่วนของที่ประชุมใหญ่ตุลาการในศาลปกครองชัน้ต้นนั้น ก็ได้มีการกำหนดเอาไว้
ในข้อ ๙๔ แห่งระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง
พ.ศ. ๒๕๔๓

ในที่นี้เห็นว่า พระราชบัญญัติจัดตั้งศาลปกครองและวิธีพิจารณาคดีปกครอง
พ.ศ. ๒๕๔๒ บัญญัติเอาไว้แต่เฉพาะ “ที่ประชุมใหญ่ตุลาการในศาลปกครองสูงสุด” เท่านั้น โดยไม่ได้
บัญญัติถึง “ที่ประชุมใหญ่ตุลาการในศาลปกครองชัน้ต้น” เอาไว้แต่อย่างใด กรณีจึงมีประเด็นที่น่าพิจารณาว่า
การที่ระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓
ได้กำหนดถึงที่ประชุมใหญ่ตุลาการในศาลปกครองชัน้ต้นนั้นจะสามารถกระทำได้หรือไม่ และมีความเหมาะสม
หรือไม่ สำหรับประเด็นปัญหาแรกนั้นในที่นี้จะไม่หยิบยกขึ้นมากล่าวถึงเนื่องจากหากพิจารณาถึงบทบัญญัติ
มาตรา ๔๔๒๐ แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ ก็ได้กำหนด
เอาไว้อย่างกว้างถึงอำนาจของที่ประชุมใหญ่ตุลาการในศาลปกครองสูงสุดในการออกหลักเกณฑ์และวิธีการ
ในการพิจารณาคดี ซึ่งในที่นี้ก็อาจถือเอาได้ว่า แม้กฎหมายในระดับพระราชบัญญัติจะไม่ได้กำหนดถึง
ที่ประชุมใหญ่ตุลาการในศาลปกครองชัน้ต้นเอาไว้ แต่ที่ประชุมใหญ่ตุลาการในศาลปกครองสูงสุดก็สามารถ
ไปกำหนดหลักเกณฑ์ของที่ประชุมใหญ่ตุลาการในศาลปกครองชัน้ต้นไว้ในระเบียบของที่ประชุมใหญ่
ตุลาการในศาลปกครองสูงสุดได้ โดยอาศัยอำนาจตามมาตรา ๔๔ ข้างต้น


๒๐ พระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒
มาตรา ๔๔ การดำเนินการทั้งปวงเกี่ยวกับการฟ้อง การร้องสอด การเรียกบุคคล หน่วยงานทางปกครอง

หรือเจ้าหน้าที่ของรัฐเข้ามาเป็นคู่กรณีในคดี การดำเนินกระบวนพิจารณา การรับฟังพยานหลักฐาน และการพิพากษา
คดีปกครอง นอกจากที่บัญญัติไว้แล้วในพระราชบัญญัตินี้ ให้เป็นไปตามหลักเกณฑ์และวิธีการที่กำหนดโดยระเบียบ
ของที่ประชุมใหญ่ตุลาการในศาลปกครองสูงสุด


๒๘  รวมบทความทางวิชาการ (เอกสารอิเล็กทรอนิกส์) เล่ม ๓



แต่อย่างไรก็ตาม เห็นว่า ที่ประชุมใหญ่ตุลาการในศาลใดก็ตามที่ทำหน้าที่
ในการพิจารณาวินิจฉัยปัญหาข้อพิพาทเป็นเรื่องที่มีความสำคัญอย่างยิ่งในกฎหมายวิธีสิบัญญัตหรือกฎหมาย
วิธีพิจารณาความ  ดังนั้น การกำหนดกฎเกณฑ์และเงื่อนไขของที่ประชุมใหญ่ตุลาการในศาลปกครองชัน้ต้น
ไว้ในระเบียบที่ประชุมใหญ่ตุลาการในศาลปกครองสูงสุดอาจจะไม่มีความเหมาะสมเท่าใดนัก แต่ควรที่จะ
กำหนดไว้ให้ครบถ้วนสมบูรณ์ในกฎหมายระดับพระราชบัญญัติ  ซึ่งในที่นี้  คือ พระราชบัญญัติจัดตั้ง
ศาลปกครองและวิธีพิจารณาคดีปกครอง พ.ศ. ๒๕๔๒ ย่อมจะมีความเหมาะสมกว่า  ทั้งนี้ หากพิจารณา
เปรียบเทียบกับบทบัญญัติมาตรา ๑๔๐ (๒)๒๑ ของประมวลกฎหมายวิธีพิจารณาความแพ่งแล้ว จะเห็นได้ว่า
ประมวลกฎหมายวิธีพิจารณาความแพ่งได้กำหนดถึงการวินิจฉัยปัญหาใดในคดีเรื่องใดโดยที่ประชุมใหญ่
ในชัน้ศาลอุทธรณ์และศาลฎีกาเอาไว้อย่างครบถ้วนเช่นกัน





๒๑ ประมวลกฎหมายวิธีพิจารณาความแพ่ง

มาตรา ๑๔๐ การทำคำพิพากษาหรือคำสั่งของศาล ให้ดำเนินตามข้อบังคับต่อไปนี้
(๑) ศาลจะต้องประกอบครบถ้วนตามบทบัญญัติแห่งกฎหมายว่าด้วยเขตอำนาจศาล และอำนาจ

ผู้พิพากษา
(๒) ภายใต้บังคับบทบัญญัติมาตรา ๑๓ ถ้าคำพิพากษาหรือคำสั่งจะต้องทำโดยผู้พิพากษาหลายคน

คำพิพากษาหรือคำสั่งนั้นจะต้องบังคับตามความเห็นของฝ่ายข้างมาก จำนวนผู้พิพากษาฝ่ายข้างมากนั้ น ในศาลชัน้ต้น
หรือศาลอุทธรณ์ต้องไม่น้อยกว่าสองคน และในศาลฎีกาไม่น้อยกว่าสามคน ในศาลชัน้ต้นและศาลอุทธรณ์ ถ้าผู้พิพากษา
คนใดมีความเห็นแย้งก็ให้ผู้พิพากษาคนนั้นเขียนใจความแห่งความเห็นแย้งของตนกลัดไว้ในสำนวน และจะแสดงเหตุผล
แห่งข้อแย้งไว้ด้วยก็ได้

ในศาลอุทธรณ์หรือศาลฎีกา ถ้าอธิบดีผู้พิพากษาศาลอุทธรณ์ หรือประธานศาลฎีกา แล้วแต่กรณี
เห็นสมควรจะให้มีการวินิจฉัยปัญหาใดในคดีเรื่องใด โดยที่ประชุมใหญ่ก็ได้ หรือถ้ามีกฎหมายกำหนดให้วินิจฉัยปัญหาใด
หรือคดีเรื่องใด โดยที่ประชุมใหญ่ ก็ให้วินิจฉัยโดยที่ประชุมใหญ่

ภายใต้บังคับแห่งมาตรา ๑๓ ที่ประชุมใหญ่นั้น สำหรับศาลอุทธรณ์ให้ประกอบด้วยอย่างน้อย
ผู้พิพากษาหัวหน้าคณะไม่น้อยกว่า ๑๐ คน สำหรับศาลฎีกาให้ประกอบด้วยผู้พิพากษาทุกคนซึ่งอยู่ปฏิบัติหน้าที่ แต่ต้อง
ไม่น้อยกว่ากึ่งจำนวนผู้พิพากษาแห่งศาลนั้น และให้อธิบดีผู้พิพากษาศาลอุทธรณ์ หรือประธานศาลฎีกา แล้วแต่กรณี
หรือผู้ทำการแทน เป็นประธาน

คำวินิจฉัยของที่ประชุมใหญ่ให้ เป็นไปตามเสียงข้างมาก และถ้ามีคะแนนเสียงเท่ากัน
ให้ประธานแห่งที่ประชุมออกเสียงเพิ่มขึ้นอีกเสียงหนึ่งเป็นเสียงชี้ขาด

ในคดีซึ่งที่ประชุมใหญ่ได้วินิจฉัยปัญหาแล้ว คำพิพากษาหรือคำสั่งต้องเป็นไปตามคำวินิจฉัย
ของที่ประชุมใหญ่ และต้องระบุไว้ด้วยว่าปัญหาข้อใดได้วินิจฉัยโดยที่ประชุมใหญ่ ผู้พิพากษาที่เข้าประชุมแม้มิใช่เป็นผู้นั่งพิจารณา
ก็ให้มีอำนาจพิพากษาหรือทำคำสั่งในคดีนั้นได้ และเฉพาะในศาลอุทธรณ์ให้ทำความเห็นแย้งได้ด้วย

(๓) การอ่านคำพิพากษาหรือคำสั่ง ให้อ่านข้อความทั้งหมดในศาลโดยเปิดเผย ตามเวลาที่กำหนด
ไว้ในประมวลกฎหมายนี้ ต่อหน้าคู่ความทั้งสองฝ่าย หรือฝ่ายใดฝ่ายหนึ่งในกรณีเช่นว่านี้ ให้ศาลจดลงไว้ในคำพิพากษา
หรือคำสั่ง หรือในรายงานซึ่งการอ่านนั้น และให้คู่ความที่มาศาลลงลายมือชื่อไว้เป็นสำคัญ

ถ้าคู่ความไม่มาศาล ศาลจะงดการอ่านคำพิพากษาหรือคำสั่งก็ได้ ในกรณีเช่นว่านี้ ให้ศาล
จดแจ้งไว้ในรายงาน และให้ถือว่าคำพิพากษาหรือคำสั่งนั้นได้อ่านตามกฎหมายแล้ว

เมื่อศาลที่พิพากษาคดี  หรือที่ ได้รับคำสั่ งจากศาลสูงให้อ่านคำพิพากษาหรือคำสั่ งได้อ่าน
คำพิพากษาหรือคำสั่งตามบทบัญญัติในมาตรานี้วันใด ให้ถือว่าวันนั้นเป็นวันที่พิพากษาหรือมีคำสั่งคดีนั้น


สำนักวิจัยและวิชาการ  สำนักงานศาลปกครอง  ๒๙



๓.๒.๒ ประเด็นเกี่ยวกับเงื่อนไขในการริเริ่มให้วินิจฉัยปัญหาโดยที่ประชุมใหญ่
เงื่อนไขในการริเริ่มเพื่อให้ที่ประชุมใหญ่ตุลาการในศาลปกครองชัน้ต้นวินิจฉัย

ปัญหาใดคดีใดนั้น ตามข้อ ๙๔ วรรคหนึ่ง๒๒ แห่งระเบียบของที่ประชุมใหญ่ตุลาการในศาลปกครองสูงสุด
ว่าด้วยวิธีพิจารณาคดีปกครอง พ.ศ. ๒๕๔๓ นั้น มีกรณีที่น่าสนใจว่าได้กำหนดเงื่อนไขในเรื่องของลักษณะ
ของคดีที่อธิบดีศาลปกครองชัน้ต้นจะให้มีการวินิจฉัยปัญหาโดยที่ประชุมใหญ่ตุลาการในศาลปกครองชัน้ต้น
เอาไว้ ๔ ประเภท คือ ๑) คดีที่เกี่ยวข้องกับประชาชนเป็นจำนวนมากหรือประโยชน์สาธารณะที่สำคัญ
๒) คดีที่มีประเด็นที่จะต้องวินิจฉัยเกี่ยวกับหลักกฎหมายปกครองที่สำคัญ ๓) คดีที่อาจมีผลเป็นการกลับ
หรือแก้ไขแนวคำพิพากษาเดิมของศาลปกครองชัน้ต้นหรือศาลปกครองสูงสุด หรือ ๔) คดีที่มีทุนทรัพย์สูง

การกำหนดลักษณะหรือประเภทของคดีดังกล่าวนี้เป็นสิ่งที่ดีในการช่วยกำกับ
ดุลพินิจของอธิบดีศาลปกครองชัน้ต้นในการเสนอปัญหาให้ที่ประชุมใหญ่ตุลาการในศาลปกครองชัน้ต้น
เพื่อวินิจฉัย  แต่อย่างไรก็ตาม มีประเด็นที่สมควรพิจารณาว่า ลักษณะหรือประเภทของคดีที่กำหนดไว้
ในข้อ ๙๔ วรรคหนึ่ง ข้างต้นมีความเหมาะสมหรือไม่ ในที่นี้เห็นว่า ลักษณะของคดีที่อธิบดีศาลปกครองชัน้ต้น
สามารถใช้ดุลพินิจให้วินิจฉัยโดยที่ประชุมใหญ่ตุลาการในศาลปกครองชัน้ต้นนั้นควรมีเพียง ๒ กรณี คือ
กรณีคดีที่มีประเด็นที่จะต้องวินิจฉัยเกี่ยวกับหลักกฎหมายปกครองที่สำคัญ และกรณีคดีที่อาจมีผลเป็นการกลับ
หรือแก้ไขแนวคำพิพากษาเดิมของศาลปกครองชัน้ต้นหรือศาลปกครองสูงสุด ตามข้อ ๙๔ วรรคหนึ่ง (๒)
และ (๓) แห่งระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง
พ.ศ. ๒๕๔๓ ในส่วนของลักษณีคดะที่เกี่ยวข้องกับประชาชนจำนวนมากหรือประโยชน์สาธารณะที่สำคัญ
หรือคดีที่มีทุนทรัพย์สูงนั้น ไม่ควรกำหนดให้สามารถนำเข้าพิจารณาวินิจฉัยโดยที่ประชุมใหญ่ ตุลาการ
ในศาลปกครองสูงสุดได้ด้วยเหตุผลดังต่อไปนี้

๑) คดีที่โดยปกติเป็นคดีที่อยู่ในอำนาจพิจารณาพิพากษาของศาลปกครองชัน้ต้น
ตามที่กฎหมายกำหนดอยู่แล้ว หรือกล่าวอีกนัยหนึ่งคือ ศาลปกครองชัน้ต้นโดยองค์คณะผู้รับผิดชอบคดี
มีอำนาจเต็มในการพิจารณาพิพากษาคดีที่มีลักษณะดังกล่าวตามกฎหมาย และ

๒) หากปรากฏว่าคดีใดเป็นคดีที่เกี่ยวข้องกับประชาชนเป็นจำนวนมาก
หรือประโยชน์สาธารณะที่สำคัญหรือเป็นคดีที่มีทุนทรัพย์สูง และต้องการความละเอียดรอบคอบในการพิจารณา
วินิจฉัยคดีก็สามารถกำหนดให้คดีนั้นพิจารณาพิพากษาโดยองค์คณะพิเศษของศาลปกครองชัน้ต้นนั้น ๆ ได้
โดยไม่จำต้องกำหนดให้เป็นการเพิ่มภาระแก่ที่ประชุมใหญ่ตุลาการในศาลปกครองชัน้ต้น ในการที่จะต้อง
พิจารณาวินิจฉัยแต่อย่างใด

ดังนั้น จึงควรแก้ไขกฎหมายโดยการกำหนดให้ลักษณะของคดีที่สามารถ
เสนอให้มีการวินิจฉัยโดยที่ประชุมใหญ่ตุลาการในศาลปกครองชัน้ต้นเฉพาะกรณีที่เป็นคดีที่มีประเด็น
ที่จะต้องวินิจฉัยเกี่ยวกับหลักกฎหมายปกครองที่สำคัญ และกรณีคดีที่ อาจมีผลเป็นการกลับหรือแก้ไข
แนวคำพิพากษาเดิมของศาลปกครองชัน้ต้นหรือศาลปกครองสูงสุดเท่านั้น กรณีดังกล่าวย่อมแสดงให้เห็นถึง
ความสำคัญและหน้าที่ที่สำคัญของที่ประชุมใหญ่ตุลาการในศาลปกครองชัน้ต้นที่ควรมีบทบาทในการสร้าง
หลักกฎหมายและบทบาทในการรักษาความเป็นเอกภาพของคำวินิจฉัยของศาลตน เพื่อสร้างความเชื่อถือ
และไว้วางใจในองค์กรศาลและเป็นการสร้างความมั่นคงแห่งสิทธิของประชาชนในท้ายที่สุดนั่นเอง


๒๒ โปรดดูหัวข้อ ๓.๑.๒


๓๐  รวมบทความทางวิชาการ (เอกสารอิเล็กทรอนิกส์) เล่ม ๓



เงื่อนไขในการริเริ่มเพื่อให้ที่ประชุมใหญ่ตุลาการในศาลปกครองสูงสุด
วินิจฉัยปัญหาใดคดีใดนั้น หากพิจารณามาตรา ๖๘ แห่งพระราชบัญญัติจัดตั้งศาลปกครองและวิธีพิจารณา
คดีปกครอง พ.ศ. ๒๕๔๒ แล้วเห็นได้ว่า กฎหมายไม่ได้กำหนดถึงรายละเอียดเงื่อนไขเอาไว้แต่อย่างใด
หากแต่กำหนดให้อยู่ในดุลพินิจของประธานศาลปกครองสูงสุดในการที่จะพิจารณา “เห็นสมควร” ให้มี
การวินิจฉัยปัญหาใดหรือคดีใดโดยที่ประชุมใหญ่ “ก็ได้” ซึ่งเหมือนกับกรีณของศาลอุทธรณ์และศาลฎีกา
ในระบบศาลยุติธรรมในคดีแพ่งที่ไม่ได้มีการกำหนดเงื่อนไขรายละเอียดดังกล่าวไว้เช่นกัน๒๓

แต่อย่างไรก็ตาม ด้วยข้อจำกัดในเรื่องข้อมูลเกี่ยวกับการใช้ดุลพินิจของประธาน
ศาลปกครองสูงสุดในการเสนอให้มีการวินิจฉัยปัญหาโดยที่ประชุมใหญ่ตุลาการในศาลปกครองสูงสุดว่า
ในการพิจารณาของประธานศาลปกครองสูงสุดในกรณีดังกล่าวมีเกณฑ์ในการพิจารณาอย่างไร แต่หาก
พิจารณาถึงบทบัญญัติของกฎหมายที่เกี่ยวข้องแล้วอาจมีความเป็นไปได้ใน ๓ กรณี คือ

๑. ประธานศาลปกครองสูงสุดใช้ดุลพินิจของตนเองในการวินิจฉัยว่าคดีใด
สมควรมีการวินิจฉัยปัญหาโดยที่ประชุมใหญ่ตามมาตรา ๖๘ แห่งพระราชบัญญัติจัดตั้งศาลปกครอง
และวิธีพิจารณาคดีปกครอง พ.ศ. ๒๕๔๒

๒. ประธานศาลปกครองสูงสุดใช้ดุลพินิจของตนเองในการวินิจฉัยว่าคดีใด
สมควรมีการวินิจฉัยปัญหาโดยที่ประชุมใหญ่ตามมาตรา ๖๘ แห่งพระราชบัญญัติจัดตั้งศาลปกครอง
และวิธีพิจารณาคดีปกครอง พ.ศ. ๒๕๔๒ โดยอาศัยเกณฑ์ตามข้อ ๙๔ วรรคหนึ่ง (๑) ถึง (๔) แห่งระเบียบ
ของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓

๓. ประธานศาลปกครองสูงสุดวินิจฉัยว่าคดีใดสมควรมีการวินิจฉัยปัญหา
โดยที่ประชุมใหญ่ตามมาตรา ๖๘ แห่งพระราชบัญญัติจัดตั้งศาลปกครองและวิธีพิจารณาคดีปกครอง
พ.ศ. ๒๕๔๒ ประกอบกับข้อ ๙๔ วรรคหนึ่ง (๑) ถึง (๔) ประกอบกับ ๑๑๖๒๔ แห่งระเบียบของที่ประชุมใหญ่
ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓

ทั้งนี้ เมื่อพิจารณาจากมติของที่ประชุมใหญ่ตุลาการในศาลปกครองสูงสุด
และคำพิพากษาหรือคำสั่งของศาลปกครองสูงสุดในคดีที่มีการวินิจฉัยประเด็นปัญหาโดยที่ประชุมใหญ่
ตุลาการในศาลปกครองสูงสุดที่มีการเผยแพร่ ไม่ปรากฏว่าได้มีการระบุถึงเหตุผลที่ประธานศาลปกครองสูงสุด
นำประเด็นปัญหาในคดีนั้น ๆ เข้าสู่การพิจารณาโดยที่ประชุมใหญ่ตุลาการในศาลปกครองสูงสุด กรณี
ดังกล่าวถือว่าเป็นช่องว่างในทางกฎหมายที่ไม่ได้กำหนดให้ต้องมีการแสดงเหตุผลดังกล่าวไว้  นอกจากนั้น
กรณีดังกล่าวยังส่งผลให้ข้อพิจารณาในทางวิชาการที่เกี่ยวกับการวินิจฉัยประเด็นปัญหาโดยที่ประชุมใหญ่
ตุลาการในศาลปกครองสูงสุดไม่ได้รับการพิจารณาได้อย่างเต็มที่  ดังนั้น ในส่วนนี้หากมีการแก้ไขเพิ่มเติม
กฎหมายในส่วนของที่ประชุมใหญ่ตุลาการในศาลปกครองกำหนดให้มีการแสดงให้เห็นถึงเหตุผลในการเสนอ
ให้ที่ประชุมใหญ่วินิจฉัยปัญหาไว้ด้วย





๒๓ โปรดดเูชิงอรรถที่ ๒๑
๒๔ ระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓

ข้อ ๑๑๖ นอกจากวิธีพิจารณาคดีปกครองในศาลปกครองสูงสุดที่กำหนดไว้โดยเฉพาะในภาคนี้
ให้นำวิธีพิจารณาคดีปกครองในศาลปกครองชัน้ต้นมาใช้บังคับโดยอนุโลม


สำนักวิจัยและวิชาการ  สำนักงานศาลปกครอง  ๓๑



๓.๒.๓ ประเด็นเกี่ยวกับลักษณะของปัญหาที่เสนอให้ที่ประชุมใหญ่พิจารณา
การกำหนดภารกิจของที่ประชุมใหญ่ในการวินิจฉัยปัญหาใดในคดีใดนั้น

ควรคำนึงถึงความสำคัญและแสดงให้เห็นถึงภารกิจที่ชัดเจนของที่ประชุมใหญ่สองประการดังที่ได้กล่าวไว้ข้างต้น
ในส่วนขององค์คณะที่ประชุมใหญ่ในระบบกฎหมายวิธีพิจารณาคดีปกครองเยอรมัน ได้แก่ การสร้าง
ความเป็นเอกภาพของคำวินิจฉัยของศาลปกครองและการสร้างหรือพัฒนาหลักกฎหมายที่มีความสำคัญ

ดังนั้น ลักษณะของปัญหาที่ควรเสนอให้ที่ประชุมใหญ่ในกฎหมายวิธีพิจารณา
คดีปกครองของไทยควรมีการกำหนดไว้อย่างชัดแจ้งว่า ต้องเป็นปัญหาข้อกฎหมายเท่านั้น หากเป็นประเด็น
ปัญหาข้อเท็จจริงย่อมสมควรที่จะอยู่ในอำนาจพิจารณาวินิจฉัยขององค์คณะผู้รับผิดชอบคดี การกำหนด
ให้มีความชัดเจนดังกล่าวนอกจากจะเป็นการแสดงถึงความสำคัญของที่ประชุมใหญ่แล้วยังเป็นการแบ่ง
อำนาจหน้าที่ที่ชัดเจนให้เกิดขึ้นระหว่างการใช้อำนาจในการพิจารณาวินิจฉัยคดีที่โดยหลักแล้วอยู่ที่องค์คณะ
ผู้รับผิดชอบคดีในฐานะองค์กรตุลาการในการพิจารณาวินิจฉัยคดี การพิจารณาวินิจฉัยประเด็นปัญหาใดในคดีใด
โดยที่ประชุมใหญ่จึงถือเป็นข้อยกเว้นที่จำเป็นอย่างยิ่ง  อันเป็นไปตามหลักประกันสิทธิในการมีตุลาการ
ตามกฎหมายของคู่กรณีในคดีนั้น ๆ อีกทั้งยังเป็นการคุ้มครองอำนาจในการพิจารณาพิพากษาขององค์คณะ
ผู้รับผิดชอบคดีนั่นเอง  นอกจากนั้น การกำหนดให้ที่ประชุมใหญ่มีอำนาจพิจารณาวินิจฉัยเฉพาะประเด็น
ปัญหาข้อกฎหมายนั้น ย่อมเป็นการคัดกรองและลดภาระในส่วนของจำนวนของเรื่องหรือประเด็นปัญหา
ที่จะเข้าสู่การพิจารณาวินิจฉัยของที่ประชุมใหญ่อีกด้วย

๓.๒.๔ ประเด็นเกี่ยวกับผู้ริเริ่มให้วินิจฉัยปัญหาโดยที่ประชุมใหญ่
ผู้ริ เริ่มให้มีการวินิจฉัยปัญหาโดยที่ประชุมใหญ่ตุลาการศาลปกครอง

กฎหมายกำหนดให้เป็นหน้าที่ของอธิบดีศาลปกครองชัน้ต้นหรือประธานศาลปกครองสูงสุดแล้วแต่กรณี
เท่านั้น โดยศาลปกครองสูงสุดได้เคยวินิจฉัยถึงกรีณดังกล่าวไว้ว่า การมีคำขอให้ประธานศาลปกครองสูงสุด
นำเสนอที่ประชุมใหญ่ตุลาการในศาลปกครองสูงสุดเพื่อพิจารณา เนื่องจากการจะให้มีการวินิจฉัยคดีใด
โดยที่ประชุมใหญ่ตุลาการในศาลปกครองสูงสุด เป็นอำนาจของประธานศาลปกครองสูงสุดโดยเฉพาะ
คดีที่จะวินิจฉัยโดยที่ประชุมใหญ่ตุลาการในศาลปกครองสูงสุดได้มีอยู่เพียงกรณีเดียวเท่านั้น คือ  ประธาน
ศาลปกครองสูงสุดเห็นสมควรจะให้มีการวินิจฉัยโดยที่ประชุมใหญ่ คู่กรณีไม่มีสิทธิขอให้นำปัญหาหรือคดีใด
เข้าวินิจฉัยโดยที่ประชุมใหญ่ตุลาการในศาลปกครองสูงสุด ทั้งนี้ ตามนัยมาตรา ๖๘ แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒ (คำสั่งศาลปกครองสูงสุดที่ ๓๐๗/๒๕๕๘
และที่ ๔๑๘/๒๕๕๘)

แต่อย่างไรก็ตาม ในที่นี้เห็นว่า ข้อกำหนดให้ประธานศาลปกครองสูงสุด
หรืออธิบดีศาลปกครองชัน้ต้นมีดุลพินิจเห็นสมควรจะให้มีการวินิจฉัยโดยที่ประชุมใหญ่ของศาลปกครองไทย
ในปัจจุบันเป็นผลสืบเนื่องจากลักษณะของคดีหรือปัญหาที่กำหนดไว้ในกฎหมาย  ดังนั้น หากมีการแก้ไข
กฎหมายให้ที่ประชุมใหญ่ในระบบกฎหมายวิธีพิจารณาคดีปกครองของไทย (เฉพาะในส่วนของการวินิจฉัย
ประเด็นปัญหาในคดี) ให้จำกัดเฉพาะกรณีปัญหาข้อกฎหมายดังที่ได้กล่าวไว้ข้างต้นแล้ว ควรมีการแก้ไข
ให้ผู้ที่มีอำนาจริเริ่มเสนอประเด็นปัญหาในคดีใดให้ที่ประชุมใหญ่ตุลาการในศาลปกครองพิจารณาวินิจฉัย
เป็นองค์คณะผู้รับผิดชอบคดีเท่านั้น และหากมีการแก้ไขในส่วนของเงื่อนไขในการวินิจฉัยให้ที่ประชุมใหญ่
ตุลาการในศาลปกครองวินิจฉัยเฉพาะคดีที่มีประเด็นที่จะต้องวินิจฉัยเกี่ยวกับหลักกฎหมายปกครองที่สำคัญ
และกรณีคดีที่อาจมีผลเป็นการกลับหรือแก้ไขแนวคำพิพากษาเดิมของศาลปกครองแล้ว ก็ย่อมแสดงถึง
เหตุผลที่เพิ่มมากขึ้นในการให้องค์คณะผู้รับผิดชอบคดีเป็นผู้มีอำนาจริเริ่มกระบวนการดังกล่าว


๓๒  รวมบทความทางวิชาการ (เอกสารอิเล็กทรอนิกส์) เล่ม ๓



นอกจากนั้น ควรกำหนดให้เป็นหน้าที่ขององค์คณะในกรณีคดีที่อาจมีผล
เป็นการกลับหรือแก้ไขแนวคำพิพากษาเดิมของศาลปกครองที่จะต้องยื่นให้ที่ประชุมใหญ่วินิจฉัย
โดยที่ประชุมใหญ่สามารถพิจารณาวินิจฉัยได้ว่าการที่องค์คณะเสนอปัญหาให้ที่ประชุมใหญ่วินิจฉัยนั้น
เป็นการเสนอที่ครบถ้วนถูกต้องตามเงื่อนไขหรือไม่ โดยในการวินิจฉัยของที่ประชุมใหญ่ควรทำในรูปแบบ
ของคำสั่งของที่ประชุมใหญ่

๓.๒.๕ ประเด็นเกี่ยวกับองค์ประกอบของที่ประชุมใหญ่
ปัจจุบันกฎหมายกำหนดให้องค์ประกอบของที่ประชุมใหญ่ตุลาการ

ในศาลปกครองชัน้ต้นและที่ประชุมใหญ่ตุลาการในศาลปกครองสูงสุดกำหนดให้ที่ประชุมใหญ่ตุลาการ
ประกอบไปด้วย ตุลาการในศาลปกครองชัน้ต้นนั้นทุกคนที่อยู่ปฏิบัติหน้าที่ซึ่งมิใช่ผู้ที่ถูกคัดค้าน
หรือต้องถอนตัวเพราะมีเหตุอันอาจถูกคัดค้านในกรณีของที่ประชุมใหญ่ตุลาการในศาลปกครองชัน้ต้น
และตุลาการในศาลปกครองสูงสุดทุกคนที่อยู่ปฏิบัติหน้าที่ซึ่งมิใช่ผู้ที่ถูกคัดค้านหรือต้องถอนตัวเพราะมีเหตุ
อันอาจถูกคัดค้านในกรณีของที่ประชุมใหญ่ตุลาการในศาลปกครองสูงสุด

สำหรับประเด็นเกี่ยวกับการมีส่วนร่วมในที่ประชุมใหญ่ของตุลาการผู้แถลงคดีนั้น
ในปัจจุบันมีข้อพิจารณาว่า ในกรณีของตุลาการผู้แถลงคดีในศาลปกครองสูงสุดที่สามารถเข้าไปมีส่วนร่วม
ในที่ประชุมใหญ่ตุลาการในศาลปกครองสูงสุดได้หรือไม่ และเฉพาะตุลาการผู้แถลงคดีที่เป็นตุลาการ
ศาลปกครองสูงสุดด้วยหรือไม่ที่จะสามารถเข้าร่วมที่ประชุมใหญ่ดังกล่าวได้ หรือหมายรวมถึงตุลาการผู้แถลงคดี
ที่ได้รับการแต่งตั้งจากตุลาการในศาลปกครองชัน้ต้นด้วย ในประเด็นปัญหาดังกล่าวหากพิจารณาถึงบทบัญญัติ
เกี่ยวกับที่ประชุมใหญ่ตุลาการในศาลปกครองสูงสุดและในศาลปกครองชัน้ต้นตามมาตรา ๖๘ วรรคสอง
แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ และข้อ ๙๔ วรรคสอง
แห่งระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓
ตามลำดับ จะเห็นได้ว่า ตุลาการศาลปกครองที่จะเข้าร่วมประชุมใหญ่ได้ต้องเป็นตุลาการศาลปกครองสูงสุด
ในกรณีที่ประชุมใหญ่ตุลาการในศาลปกครองสูงสุดหรือเป็นตุลาการศาลปกครองชัน้ต้นในศาลปกครองชัน้ต้นนั้น ๆ

แต่อย่างไรก็ตาม ข้อ ๑๒ วรรคสองและวรรคหก๒๕ แห่งระเบียบของที่ประชุมใหญ่
ตุลาการในศาลปกครองสูงสุด ว่าด้วยองค์คณะ การจ่ายสำนวน การโอนคดี การปฏิบัติหน้าที่ของตุลาการ


๒๕ ระเบียบของที่ประชุมใหญ่ตุลาการในศาลปกครองสูงสุด ว่าด้วยองค์คณะ การจ่ายสำนวน การโอนคดี

การปฏิบัติหน้าที่ของตุลาการในคดีปกครอง การคัดค้านตุลาการศาลปกครอง การปฏิบัติหน้าที่ของพนักงานคดีปกครอง
และการมอบอำนาจให้ดำเนินคดีปกครองแทน พ.ศ. ๒๕๔๔

ข้อ ๑๒ การแต่งตั้งตุลาการศาลปกครองคนหนึ่งหรือหลายคนเป็นตุลาการผู้แถลงคดีในศาลปกครองสูงสดุ
หรือในศาลปกครองชัน้ต้นศาลใด ให้ประธานศาลปกครองสูงสุดหรืออธิบดีศาลปกครองชัน้ต้นนั้น แล้วแต่กรณี ประกาศ
แต่งตั้งเป็นระยะเวลาแน่นอน

ตุลาการผู้แถลงคดีในศาลปกครองสูงสุด โดยปกติให้แต่งตั้งจากตุลาการในศาลปกครองสูงสุด
ซึ่งอาจเป็นผู้ดำรงตำแหน่งรองประธานศาลปกครองสูงสุด ตุลาการหัวหน้าคณะศาลปกครองสูงสุด หรือจะแต่งตั้ง
จากตุลาการในศาลปกครองชัน้ต้นผู้ดำรงตำแหน่งหนึ่งตำแหน่งใดก็ได้

ตุลาการในศาลปกครองชัน้ต้นคนหนึ่งอาจได้รับการแต่งตั้งเป็นตุลาการผู้แถลงคดีในศาลปกครองสูงสุด
และในศาลปกครองชัน้ต้นในขณะเดียวกันได้

(มีต่อหน้าถัดไป)



สำนักวิจัยและวิชาการ  สำนักงานศาลปกครอง  ๓๓


ในคดีปกครอง การคัดค้านตุลาการศาลปกครอง การปฏิบัติหน้าที่ของพนักงานคดีปกครอง และการมอบอำนาจ
ให้ดำเนินคดีปกครองแทน พ.ศ. ๒๕๔๔ กำหนดถึงบทบาทของตุลาการผู้แถลงคดีเอาไว้โดยกำหนดให้
ตุลาการผู้แถลงคดีในคดีใดอาจเข้าร่วมประชุมใหญ่ตุลาการในศาลปกครองสูงสุดหรือศาลปกครองชัน้ต้น
แล้วแต่กรณี โดยไม่มีสิทธิออกเสียงในการวินิจฉัยคดีนั้น  จากบทบัญญัติของกฎหมายที่เกี่ยวข้องกับ
ที่ประชุมใหญ่ในศาลปกครองข้างต้นสามารถพิจารณาถึงบทบาทของตุลาการผู้แถลงคดีได้ตามลำดับ ดังนี้

๑. ในกรณีของที่ประชุมใหญ่ในศาลปกครองชัน้ต้นที่ประกอบด้วยตุลาการ
ศาลปกครองชัน้ต้นทุกคนในศาลนั้น ๆ ตุลาการศาลปกครองชัน้ต้นที่ทำหน้าที่เป็นตุลาการผู้แถลงคดีในคดีนั้น
สามารถเข้าไปมีส่วนร่วมในที่ประชุมใหญ่ได้แต่ไม่มีสิทธิออกเสียงในการวินิจฉัยคดีนั้น

๒. ในกรณีของที่ประชุมใหญ่ในศาลปกครองสูงสุดที่ประกอบด้วย ตุลาการ
ศาลปกครองสูงสุดทุกคน ตุลาการผู้แถลงคดีในศาลปกครองสูงสุดไม่ว่าจะเป็นตุลาการศาลปกครองสูงสุด
หรือตุลาการศาลปกครองชัน้ต้นที่ทำหน้าที่เป็นตุลาการผู้แถลงคดีในคดีนั้น สามารถเข้าไปมีส่วนร่วม
ในที่ประชุมใหญ่ได้ แต่ไม่มีสิทธิออกเสียงในการวินิจฉัยคดีนั้น

กรณีจึงมีประเด็นที่น่าพิจารณาว่า เหตุใดจึงกำหนดบทบาทของตุลาการ
ผู้แถลงคดีเอาไว้เช่นนั้น เนื่องจากในที่ประชุมใหญ่ตุลาการในศาลนั้น ๆ ควรที่จะมีส่วนร่วมในการวินิจฉัย
ในประเด็นปัญหาที่เข้าสู่การพิจารณาของที่ประชุมใหญ่ ในส่วนของที่ประชุมใหญ่ในศาลปกครองสูงสุดนั้น
หากตุลาการผู้แถลงคดีในศาลปกครองสูงสุดที่มาจากตุลาการศาลปกครองชัน้ต้นย่อมเป็นที่เข้าใจได้ว่า
อาจเป็นด้วยเหตุผลที่ว่าตุลาการผู้แถลงคดีที่มาจากตุลาการศาลปกครองชัน้ต้นดังกล่าวไม่ได้เป็นตุลาการ
ศาลปกครองสูงสุด  ทั้งนี้ หากพิจารณาถึงบทบัญญัติมาตรา ๕๘ วรรคหนึ่ง๒๖ แห่งพระราชบัญญัติจัดตั้ง



(ต่อจากเชิงอรรถที่ ๒๕)
การแต่งตั้งตุลาการผู้แถลงคดีในศาลปกครองสูงสุดจากตุลาการในศาลปกครองชัน้ต้นใด ประธาน

ศาลปกครองสูงสุดจะแต่งตั้งได้หลังจากได้หารือกับอธิบดีศาลปกครองชัน้ต้นนั้นแล้ว
ตุลาการผู้แถลงคดีในศาลปกครองชัน้ต้น โดยปกติให้แต่งตั้งจากตุลาการในศาลปกครองชัน้ต้นซึ่งอาจเป็น

ผู้ดำรงตำแหน่งอธิบดีศาลปกครองชัน้ต้น รองอธิบดีศาลปกครองชัน้ต้น หรือตุลาการหัวหน้าคณะศาลปกครองชัน้ต้นก็ได้
ในระหว่างที่ได้รับการแต่งตั้งเป็นตุลาการผู้แถลงคดีในคดีใด ตุลาการศาลปกครองผู้นั้นจะทำหน้าที่ใด ๆ

ในองค์คณะเพื่อพิจารณาพิพากษาคดีเดียวกันนั้นไม่ได้ แต่อาจเข้าร่วมประชุมใหญ่ตุลาการในศาลปกครองสูงสุด
หรือศาลปกครองชัน้ต้น แล้วแต่กรณี โดยไม่มีสิทธิออกเสียงในการวินิจฉัยคดีนั้น

วรรคเจ็ด (ยกเลิก)
ในกรณีที่มีเหตุสุดวิสัยหรือมีเหตุจำเป็นอื่นอันมิอาจก้าวล่วงได้ตามที่กล่าวในข้อ ๗ วรรคสอง ทำให้

ตุลาการผู้แถลงคดีไม่อาจปฏิบัติหน้าที่ได้ ให้ตุลาการผู้แถลงคดีซึ่งประธานศาลปกครองสูงสุดหรืออธิบดีศาลปกครองชัน้ต้น
กำหนด เป็นผู้ปฏิบัติหน้าที่แทน และให้ตุลาการผู้แถลงคดีซึ่งเข้ามาแทนที่มีอำนาจหน้าที่เช่นเดียวกับตุลาการผู้แถลงคดีเดิม

๒๖ พระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒
มาตรา ๕๘ ก่อนวันนั่งพิจารณาคดี ให้ตุลาการเจ้าของสำนวนส่งมอบสำนวนคดีให้ผู้แถลงคดีปกครอง

พิจารณา และให้ผู้แถลงคดีปกครองจัดทำสรุปข้อเท็จจริง ข้อกฎหมาย และความเห็นของตนในการวินิจฉัยคดีนั้นเสนอต่อ
องค์คณะพิจารณาพิพากษา และให้มาชี้แจงด้วยวาจาต่อองค์คณะพิจารณาพิพากษาในวันนั่งพิจารณาคดีนั้น และให้มีสิทธิ
อยู่ร่วมในการพิจารณาและในการประชุมปรึกษาเพื่อพิพากษาคดีนั้นได้ แต่ไม่มีสิทธิออกเสียงในการวินิจฉัยคดีนั้น

ในการนั่งพิจารณาคดีใด ถ้าผู้แถลงคดีปกครองเห็นว่าข้อเท็จจริงในการพิจารณาคดีเปลี่ยนแปลงไป
ให้ผู้แถลงคดีปกครองจัดทำสรุปข้อเท็จจริง ข้อกฎหมาย และความเห็นของตนขึ้นใหม่เสนอต่อองค์คณะพิจารณาพิพากษา
เพื่อพิจารณาต่อไป                (มีต่อหน้าถัดไป)


๓๔  รวมบทความทางวิชาการ (เอกสารอิเล็กทรอนิกส์) เล่ม ๓


ศาลปกครองและวิธีพิจารณาคดีปกครอง พ.ศ. ๒๕๔๒ ก็ได้บัญญัติถึงบทบาทของตุลาการผู้แถลงคดีที่มีสิทธิ
อยู่ร่วมในการพิจารณาและในการประชุมปรึกษาเพื่อพิพากษาคดีได้ แต่ไม่มีสิทธิออกเสียงในการวินิจฉัยคดีนั้น
เช่นกัน

กล่าวโดยสรุปคือ ปัจจุบันนี้โดยหลักแล้ว กฎหมายกำหนดให้ที่ประชุมใหญ่
ตุลาการในศาลปกครองชัน้ต้นและศาลปกครองสูงสุดประกอบด้วยตุลาการศาลปกครองชัน้ต้นทุกคน
และตุลาการศาลปกครองสูงสุดทุกคน แล้วแต่กรณี โดยตุลาการผู้แถลงคดีนั้น ๆ อาจเข้าร่วมประชุมใหญ่
ตุลาการในศาลปกครองได้ โดยไม่มีสิทธิออกเสียงในการวินิจฉัยคดีนั้น ซึ่งในที่นี้เห็นว่า ตุลาการผู้แถลงคดี
ควรมีสิทธิออกเสียงในที่ประชุมใหญ่ตุลาการในศาลปกครองด้วย หากแต่ตุลาการผู้แถลงคดีนั้นจะต้องเป็น
ตุลาการศาลปกครองชัน้ต้นหรือตุลาการในศาลปกครองสูงสุดในศาลปกครองชัน้ต้นหรือศาลปกครองสูงสุด
ที่มีการประชุมใหญ่นั้น แล้วแต่กรณี เนื่องจากที่ประชุมใหญ่ย่อมมีข้อความคิดและหลักการที่ต้องการความคิดเห็น
ของตุลาการในศาลนั้นทุกคน อันแตกต่างไปจากการพิจารณาวินิจฉัยคดีโดยองค์คณะนั่นเอง

แต่อย่างไรก็ตาม หากพิจารณาถึงปัจจัยในด้านของความคล่องตัว
และความรวดเร็วในการพิจารณาพิพากษาคดีของศาลปกครองประกอบกับหลักการและข้อความคิดที่ได้เสนอ
ไว้ในบทความนี้แล้ว ควรกำหนดหลักการและข้อความคิดที่สำคัญเกี่ยวกับที่ประชุมใหญ่ในศาลปกครองไทย
ไปในทำนองเดียวกันกับหลักตัวแทนขององค์กรในภาพรวม (Das Prinzip der Gesamtrepräsentation)
ที่ปรากฏในวิธีพิจารณาคดีปกครองเยอรมัน  ดังนั้น เพื่อเป็นการปรับเปลี่ยนรูปแบบของที่ประชุมใหญ่
ในศาลปกครองไทยให้สอดคล้องกับหลักการดังกล่าว จึงเห็นสมควรให้มีการเปลี่ยนแปลงเกี่ยวกับที่ประชุมใหญ่
ในระบบกฎหมายวิธีพิจารณาคดีปกครองไทย ดังต่อไปนี้

๑. ให้เปลี่ยนชื่อจากที่ประชุมใหญ่ตุลาการในศาลปกครองชัน้ต้น หรือ
ที่ประชุมใหญ่ตุลาการในศาลปกครองสูงสุด เป็นองค์คณะที่ประชุมใหญ่ในศาลปกครองชัน้ต้นหรือองค์คณะ
ที่ประชุมใหญ่ตุลาการในศาลปกครองสูงสุด แล้วแต่กรณี

๒. ให้องค์ประกอบขององค์คณะที่ประชุมใหญ่ในศาลปกครอง มีดังนี้
๒.๑ องค์คณะที่ประชุมใหญ่ในศาลปกครองชัน้ต้น มี ๒ กรณี คือ

- กรณีศาลปกครองชัน้ต้นที่มีจำนวนตุลาการไม่เกิน ๑๕ คน
ให้องค์คณะที่ประชุมใหญ่ในศาลปกครองชัน้ต้นประกอบไปด้วยตุลาการศาลปกครองชัน้ต้นในศาลปกครอง
ชัน้ต้นนั้นทุกคน

- กรณีศาลปกครองชัน้ต้นที่มีจำนวนตุลาการเกิน ๑๕ คนขึ้นไป
ให้องค์คณะที่ประชุมใหญ่ในศาลปกครองชัน้ต้นประกอบไปด้วย อธิบดีศาลปกครองชัน้ต้น รองอธิบดี
ศาลปกครองชัน้ต้น ตุลาการหัวหน้าแผนกในศาลปกครองชัน้ต้น และตุลาการหัวหน้าคณะศาลปกครองชัน้ต้น


(ต่อจากเชิงอรรถที่ ๒๖)
ให้อธิบดีศาลปกครองชัน้ต้นหรือประธานศาลปกครองสูงสุดแต่งตั้งผู้แถลงคดีปกครองจากตุลาการ

ศาลปกครองคนหนึ่งในศาลนั้นที่มิใช่ตุลาการในองค์คณะพิจารณาพิพากษาคดีนั้น
ผู้แถลงคดีปกครองในศาลปกครองสูงสุดอาจแต่งตั้งจากตุลาการศาลปกครองชัน้ต้นก็ได้
การแต่งตั้งและการปฏิบัติหน้าที่ของผู้แถลงคดีปกครองให้เป็นไปตามระเบียบของที่ประชุมใหญ่

ตุลาการในศาลปกครองสูงสุด
บทบัญญัติในวรรคหนึ่งมิให้ใช้บังคับกับคดีที่กำหนดในระเบียบของที่ประชุมใหญ่ตุลาการ

ในศาลปกครองสูงสุด


สำนักวิจัยและวิชาการ  สำนักงานศาลปกครอง  ๓๕



๒.๒ องค์คณะที่ประชุมใหญ่ในศาลปกครองสูงสุดให้ประกอบด้วย ประธาน
ศาลปกครองสูงสุด รองประธานศาลปกครองสูงสุด ประธานแผนกคดีในศาลปกครองสูงสุด และตุลาการ
หัวหน้าคณะศาลปกครองสูงสุด

สำหรับข้อพิจารณาที่ เกี่ยวกับการมีส่วนร่วมของตุลาการผู้แถลงคดี
ในองค์คณะที่ประชุมใหญ่ศาลปกครองนั้น สามารถพิจารณาได้ตามลำดับ ดังนี้

ประการที่หนึ่ง เมื่อมีการปรับให้ที่ประชุมใหญ่ในศาลปกครองเป็นองค์คณะ
ที่ประชุมใหญ่ตามหลักการว่าด้วยหลักตัวแทนขององค์กรในภาพรวมแล้ว องค์คณะที่ประชุมใหญ่ไม่จำเป็น
ต้องมีตุลาการผู้แถลงคดีเข้ามามีส่วนร่วม เพราะบทบาทอำนาจหน้าที่ของตุลาการผู้แถลงคดีไม่ใช่ตุลาการ
ที่ทำหน้าที่ในการพิจารณาพิพากษาคดี หากแต่ทำหน้าที่ในการให้ความเห็นเพื่อประโยชน์ในทางวิชาการ
เท่านั้น อีกทั้งหากพิจารณาถึงองค์ประกอบขององค์คณะที่ประชุมใหญ่ในกรณีนี้แล้ว  จะเห็นได้ว่าตุลาการ
ศาลปกครองทุกคนไม่ได้เข้ามามีส่วนร่วมทุกคนเช่นกัน

ประการที่สอง ตุลาการผู้แถลงคดีก็มีฐานะเป็นตุลาการศาลปกครองเช่นกัน
จึงสมควรมีส่วนร่วมในองค์คณะที่ประชุมใหญ่ด้วย  ทั้งนี้ โดยตามจำนวนที่เป็นไปตามอัตราส่วนที่จะไป
กำหนดไว้ในรายละเอียดต่อไป

ประการที่สาม ตุลาการผู้แถลงคดีในคดีนั้น ๆ อาจเข้าร่วมประชุมใหญ่ตุลาการ
ในศาลปกครองได้ โดยไม่มีสิทธิออกเสียงในการวินิจฉัยคดีนั้น

ในที่นี้เห็นว่า ควรถือตามความเห็นประการที่หนึ่ง  เนื่องจากเป็นการกำหนด
องค์ประกอบขององค์คณะที่ประชุมใหญ่ อันเป็นไปตามหลักการสำคัญอันได้แก่หลักตัวแทนขององค์กร
ในภาพรวมดังที่ได้กล่าวไว้ข้างต้น

๔. บทสรุปและข้อเสนอแนะ
ในระบบกฎหมายวิธีพิจารณาคดีของไทยไม่ว่าจะเป็นวิธีพิจารณาความแพ่งหรือวิธีพิจารณา

คดีปกครองต่างกำหนดให้ที่ประชุมใหญ่ของผู้พิพากษาหรือตุลาการประจำศาลนั้นทุกคนมีอำนาจในการวินิจฉัย
ปัญหาใดในคดีใด โดยกำหนดให้การริเริ่มกระบวนการวินิจฉัยปัญหาโดยที่ประชุมใหญ่อยู่ในดุล พินิจ
ของผู้บริหารศาล ซึ่งในกรณีของวิธีพิจารณาคดีปกครองนั้น กำหนดให้เป็นดุลพินิจของประธานศาลปกครองสูงสุด
หรืออธิบดีศาลปกครองชัน้ต้น แล้วแต่กรณี ซึ่งโดยแท้จริงแล้วควรเป็นอำนาจหน้าที่ขององค์คณะผู้รับผิดชอบคดี
ในการมีความเห็นและเสนอประเด็นปัญหาให้วินิจฉัยโดยที่ประชุมใหญ่ตุลาการในศาลปกครอง  ดังนั้น
จึงเห็นสมควรปรับปรุงแก้ไขบทบัญญัติของกฎหมายที่เกี่ยวข้องกับที่ประชุมใหญ่ตุลาการในศาลปกครอง
เพื่อดำเนินการจัดให้มี “องค์คณะที่ประชุมใหญ่” ในศาลปกครองไทยให้เกิดผลอย่างเป็นรูปธรรม เห็นควรให้มี
การแก้ไขเพิ่มเติมบทบัญญัติของกฎหมายที่เกี่ยวข้อง ดังต่อไปนี้

๔.๑ ให้ยกเลิกความในมาตรา ๖๘ แห่งพระราชบัญญัติจัดตั้งศาลปกครองและวิธีพิจารณา
คดีปกครอง พ.ศ. ๒๕๔๒ และให้ใช้ความต่อไปนี้แทน

“มาตรา ๖๘ กรณีที่องค์คณะในศาลปกครองชัน้ต้นหรือศาลปกครองสูงสุด
เห็นสมควรจะให้มีการวินิจฉัยปัญหาข้อกฎหมายอันเกี่ยวกับหลักกฎหมายที่สำคัญในคดีใด จะเสนอให้
มีการวินิจฉัยปัญหาดังกล่าวโดยองค์คณะที่ประชุมใหญ่ในศาลปกครองชัน้ต้นหรือในศาลปกครองสูงสุด
แล้วแต่กรณีก็ได้


๓๖  รวมบทความทางวิชาการ (เอกสารอิเล็กทรอนิกส์) เล่ม ๓



องค์คณะในศาลปกครองชัน้ต้นหรือศาลปกครองสูงสุดต้องเสนอให้มีการวินิจฉัย
ปัญหาข้อกฎหมายในคดีโดยองค์คณะที่ประชุมใหญ่ในศาลปกครองชัน้ต้นหรือในศาลปกครองสูงสุด
แล้วแต่กรณี หากเป็นกรณีดังต่อไปนี้

(๑) คดีในศาลปกครองชัน้ต้นที่อาจมีผลเป็นการกลับหรือแก้ไขแนวคำวินิจฉัยเดิม
ขององค์คณะในศาลปกครองชัน้ต้นนั้น องค์คณะที่ประชุมใหญ่ในศาลปกครองชัน้ต้นนั้น หรือองค์คณะ
ที่ประชุมใหญ่ในศาลปกครองสูงสุด แล้วแต่กรณี

(๒) คดีในศาลปกครองสูงสุดที่อาจมีผลเป็นการกลับหรือแก้ไขแนวคำพิพากษาเดิม
ขององค์คณะในศาลปกครองสูงสุด หรือองค์คณะที่ประชุมใหญ่ในศาลปกครองสูงสุด

ความในวรรคสองให้ใช้บังคับกับกรณีที่อาจมีผลเป็นการกลับหรือแก้ไข
แนวคำวินิจฉัยเดิมของที่ประชุมใหญ่ในศาลปกครองชัน้ต้นหรือศาลปกครองสูงสุด แล้วแต่กรณีด้วย
โดยอนุโลม

การเสนอให้มีการวินิจฉัยปัญหาโดยองค์คณะที่ประชุมใหญ่ตามวรรคหนึ่ง
และวรรคสอง องค์คณะต้องแสดงให้เห็นถึงประเด็นปัญหา และเหตุผลประกอบประเด็นปัญหาดังกล่าว

ภายใต้บังคับมาตรา ๖๓ ให้องค์คณะที่ประชุมใหญ่มีองค์ประกอบ ดังต่อไปนี้
(๑) องค์คณะที่ประชุมใหญ่ในศาลปกครองชัน้ต้น

(ก) กรณีศาลปกครองชัน้ต้นที่มีตุลาการไม่เกิน ๑๕ คน ให้องค์คณะที่ประชุมใหญ่
ในศาลปกครองชัน้ต้นนั้น ประกอบด้วยตุลาการในศาลปกครองชัน้ต้นที่อยู่ปฏิบัติหน้าที่ในศาลปกครอง
ชัน้ต้นนั้นทุกคน

(ข) กรณีศาลปกครองชัน้ต้นที่มีตุลาการเกินกว่า ๑๕ คน ให้องค์คณะที่ประชุมใหญ่
ของศาลปกครองชัน้ต้นนั้น ประกอบด้วย อธิบดีศาลปกครองชัน้ต้น รองอธิบดีศาลปกครองชัน้ต้น
ตุลาการหัวหน้าแผนกในศาลปกครองชัน้ต้น และตุลาการหัวหน้าคณะศาลปกครองชัน้ต้น

(๒) องค์คณะที่ประชุมใหญ่ในศาลปกครองสูงสุดประกอบด้วย ประธาน
ศาลปกครองสูงสุด รองประธานศาลปกครองสูงสุด ประธานแผนกคดีในศาลปกครองสูงสุด และตุลาการ
หัวหน้าคณะศาลปกครองสูงสุด

องค์คณะที่ประชุมใหญ่ตามวรรคสามต้องมีจำนวนไม่น้อยกว่ากึ่งหนึ่งของจำนวน
สมาชิกตามองค์ประกอบขององค์คณะที่ประชุมใหญ่ และให้อธิบดีศาลปกครองชัน้ต้นหรือประธาน
ศาลปกครองสูงสุด เป็นหัวหน้าองค์คณะที่ประชุมใหญ่ในศาลปกครองชัน้ต้นหรือองค์คณะที่ประชุมใหญ่
ในศาลปกครองสูงสุด แล้วแต่กรณี

คำวินิจฉัยขององค์คณะที่ประชุมใหญ่ให้เป็นไปตามเสียงข้างมาก และถ้ามีคะแนนเสียง
เท่ากันให้หัวหน้าองค์คณะที่ประชุมใหญ่ออกเสียงเพิ่มขึ้นอีกเสียงหนึ่งเป็นเสียงชี้ขาด

คำวินิจฉัยขององค์คณะที่ประชุมใหญ่ให้ทำเป็นคำสั่งและมีผลผกพันูองค์คณะในคดีนั้น
ให้นำความในมาตรานี้ใช้บังคับกับกรณีที่มีกฎหมายกำหนดให้องค์คณะที่ประชุมใหญ่

พิจารณาวินิจฉัยปัญหาที่เกี่ยวกับคดีด้วยโดยอนุโลม”



สำนักวิจัยและวิชาการ  สำนักงานศาลปกครอง  ๓๗



๔.๒ ให้เพิ่มบทบัญญัติมาตรา ๖๘/๑ เพื่อกำหนดเกี่ยวกับอำนาจหน้าที่ของที่ประชุมใหญ่
ตุลาการในศาลปกครองสูงสุดที่ทำหน้าที่อื่นตามที่กฎหมายกำหนด อันไม่ใช่อำนาจหน้าที่ในการพิจารณา
วินิจฉัยคดี เพื่อให้เกิดความชัดเจนขึ้นกว่าเดิม ดังนี้

มาตรา ๖๘/๑ ภายใต้บังคับมาตรา ๖๘ กรณีที่มีกฎหมายหรือระเบียบของที่ประชุมใหญ่
ตุลาการในศาลปกครองสูงสุดกำหนดให้ดำเนินการโดยที่ประชุมใหญ่ตุลาการในศาลปกครองสูงสุด
ให้ที่ประชุมใหญ่นั้นประกอบไปด้วย ตุลาการในศาลปกครองสูงสุดทุกคนที่อยู่ปฏิบัติหน้าที่ แต่ต้องมี
จำนวนไม่น้อยกว่ากึ่งหนึ่งของจำนวนตุลาการในศาลปกครองสูงสุด และให้ประธานศาลปกครองสูงสุด
เป็นประธานในที่ประชุมใหญ่

มติของที่ประชุมใหญ่ให้เป็นไปตามเสียงข้างมาก และถ้ามีคะแนนเสียงเท่ากัน
ให้ประธานในที่ประชุมออกเสียงเพิ่มขึ้นอีกเสียงหนึ่งเป็นเสียงชี้ขาด

ทั้งนี้  เ ืพ่อเป็นการรองรับกรณีที่มีกฎหมายกำหนดให้ที่ประชุมใหญ่ตลากำรุ
ในศาลปกครองสูงสุดทำหน้าที่ อื่นอันไม่ใช่หน้าที่ในการพิจารณาวินิจฉัยประเด็นปัญหาในคดีพิพาท
ซึ่งกำหนดไว้ในบทบัญญัติมาตรา ๖๘ (ใหม่) ให้ชัดเจนมากยิ่งขึ้น

๔.๓ ให้ยกเลิกข้อ ๙๔ แห่งระเบียบของที่ประชุมใหญ่ตุลาการในศาลปกครองสูงสุด
ว่าด้วยวิธีพิจารณาคดีปกครอง พ.ศ. ๒๕๔๓ เนื่องจากได้มีการบัญญัติถึงที่องค์คณะที่ประชุมใหญ่ตุลาการ
ในศาลปกครองชัน้ต้นไว้ในกฎหมายระดับพระราชบัญญัติตาม ๔.๑ แล้ว และให้ยกเลิกความในข้อ ๑๒
วรรคหก แห่งระเบียบของที่ประชุมใหญ่ตุลาการในศาลปกครองสูงสุด ว่าด้วยองค์คณะ การจ่ายสำนวน
การโอนคดี การปฏิบัติหน้าที่ของตุลาการในคดีปกครอง การคัดค้านตุลาการศาลปกครอง การปฏิบัติหน้าที่
ของพนักงานคดีปกครอง และการมอบอำนาจให้ดำเนินคดีปกครองแทน พ.ศ. ๒๕๔๔ โดยให้ตัดถ้อยคำ
ของบทบัญญัติดังกล่าวออก ดังนี้

“ในระหว่างที่ได้รับการแต่งตั้งเป็นตุลาการผู้แถลงคดีในคดีใด ตุลาการศาลปกครอง
ผู้นั้นจะทำหน้าที่ใด ๆ ในองค์คณะเพื่อพิจารณาพิพากษาคดีเดียวกันนั้นไม่ได้ แต่อาจเข้าร่วมประชุมใหญ่
ตุลาการในศาลปกครองสูงสุดหรือศาลปกครองชัน้ต้น แล้วแต่กรณี โดยไม่มีสิทธิออกเสียงในการ
วินิจฉัยคดีนั้น”

เนื่องจาก องค์คณะที่ประชุมใหญ่ในศาลปกครองไม่จำต้องประกอบด้วยตุลาการ
ศาลปกครองนั้น ๆ ทุกคนตามบทบัญญัติของกฎหมายปัจจุบัน หากแต่เป็นตัวแทนของศาลปกครองที่ได้รับ
ภารกิจและอำนาจหน้าที่ดังกล่าวเท่านั้น

ทั้งนี้ ข้อเสนอในการแก้ไขปรับปรุงบทบัญญัติที่เกี่ยวข้องกับการวินิจฉัยคดีโดยองค์คณะ
ที่ประชุมใหญ่ในศาลปกครองไทยที่ปรากฏในบทความนี้ มุ่งประสงค์เพื่อให้การพิจารณาพิพากษาคดี
ของศาลปกครองเป็นไปด้วยความรวดเร็ว และเป็นการให้ความสำคัญกับภารกิจขององค์คณะที่ประชุมใหญ่
ในศาลปกครองในการสร้างความเชื่อถือและไว้วางใจให้เกิดขึ้นกับประชาชน โดยการรักษาไว้ซึ่งความเป็นเอกภาพ
ของคำวินิจฉัยของศาลปกครองโดยไม่ละทิ้งบทบาทในการพัฒนาหลักกฎหมาย อันเป็นภารกิจที่สำคัญ
ประการหนึ่งของศาลปกครองอีกด้วย






๓๘  รวมบทความทางวิชาการ (เอกสารอิเล็กทรอนิกส์) เล่ม ๓



ความท้าทายในการพิจารณาคดีที่ยึดโยงองค์ความรู้เฉพาะทาง : ศึกษาความสำเร็จ
และกระบวนการสืบพยานผู้เชี่ยวชาญแบบเบิกความร่วม (Concurrent Expert Evidence)*


นัทชา  อักษรพันธ์**


ความนำ

การพิจารณาคดีของศาลต้องอาศัยข้อเท็จจริงที่ได้จากพยานหลักฐานประกอบกับข้อกฎหมาย
ในการพิพากษาคดีเป็นสำคัญ โดยศาลจะปฏิเสธการรับฟังพยานหลักฐานและอาศัยเพียงความรู้สึกนึกคิด
ของตนเองมาใช้ในการพิจารณาคดีไม่ได้ หากศาลพิจารณาและพิพากษาคดีโดยไม่รับฟังพยานหลักฐาน
ย่อมเป็นการพิพากษาคดีตามอำเภอใจซึ่งขัดกับรัฐธรรมนูญ กฎหมาย และหลักนิติธรรม๑  เพราะฉะนั้น
พยานหลักฐานจึงเป็นสิ่งสำคัญที่ศาลต้องรับฟังและนำมาใช้ในการวินิจฉัยคดีเพื่อให้เกิดความยติธุรรมอย่างสูงสุด

หากพิจารณาบทบัญญัติแห่งพระราชบัญญัติจัดตั้งศาลปกครองและวิธีพิจารณาคดีปกครอง
พ.ศ. ๒๕๔๒ แล้ว จะเห็นได้ว่าวิธีพิจารณาคดีปกครองให้ความสำคัญกับการรับฟังพยานหลักฐานอย่างมาก
เช่นกัน เห็นได้จากมาตรา ๗๕ วรรคหนึ่ง (๑) แห่งพระราชบัญญัติจัดตั้งศาลปกครองและวิธีพิจารณาคดีปกครอง
พ.ศ. ๒๕๔๒ ที่กำหนดให้คู่กรณีหรือบุคคลภายนอกผู้มีส่วนได้เสียหรืออาจถูกกระทบจากผลแห่งคดี
อาจมีคำขอให้ศาลปกครองพิจารณาพิพากษาคดีหรือมีคำสั่งชี้ขาดคดีใหม่สำหรับคำพิพากษาหรือคำสั่งชี้ขาด
คดีปกครองที่เสร็จเด็ดขาดไปแล้ว เมื่อปรากฏว่าคำพิพากษาหรือคำสั่งชี้ขาดคดีปกครองดังกล่าวทำขึ้น
โดยที่ศาลปกครองฟังข้อเท็จจริงผิดพลาดหรือมีพยานหลักฐานใหม่ อันอาจทำให้ข้อเท็จจริงที่ฟังเป็นยุติแล้วนั้น
เปลี่ยนแปลงไปในสาระสำคัญ บทบัญญัติดังกล่าวสะท้อนให้เห็นได้ว่า การรับฟังพยานหลักฐานเป็นขั้นตอน
สำคัญที่ส่งผลต่อความชอบธรรมหรือการเป็นที่สุดของคำพิพากษาของคดีนั้น ๆ ทั้งยังส่งผลต่อความเชื่อมั่น
ในระบบกระบวนการยติธุรรมในองค์รวม จนถึงขั้นที่กฎหมายต้องเปิดช่องให้มีการดำเนินการเพื่อแก้ไข
ลบล้างข้อบกพร่องนั้น

ทั้งนี้  มีข้อพิจารณาว่าการรับฟังพยานหลักฐานเพื่อนำมาใช้ในการวินิจฉัยตัดสินคดี
ในปัจจุบันนั้นปรากฏความท้าทายอย่างต่อเนื่อง เมื่อข้อพิพาทระหว่างเอกชนด้วยกันหรือระหว่างเอกชน
กับหน่วยงานทางปกครองทวีความซับซ้อนมากขึ้นตามการขยายตัวทางเศรษฐกิจและสังคมประกอบกับ
ความเจริญก้าวหน้าทางวิทยาศาสตร์เทคโนโลยี ในหลายครั้งประเด็นแห่งคดีที่ขึ้นสู่ศาลเป็นประเด็นที่ต้องรับฟัง
ข้อเท็จจริงทางเทคนิคที่เกี่ยวเนื่องยึดโยงกับองค์ความรู้เฉพาะทาง อาทิ ในคดีพิพาทเกี่ยวกับสิ่งแวดล้อม
ศาลต้องรับฟังพยานหลักฐานซึ่งยึดโยงกับการวิเคราะห์ผลกระทบตามหลักวิทยาศาสตร์เพื่อวินิจฉัย
ว่ามภียนัตรายทางกายภาพเกิดขึ้นหรือไม่ หรือในกรณีคดีพิพาทเกี่ยวกับการที่หน่วยงานทางปกครองซึ่งมีหน้าที่
กำกับดูแล (Regulator) ละเลยต่อหน้าที่ซึ่งกฎหมายกำหนดให้ต้องปฏิบัติในการตรวจสอบการควบรวมกิจการ
ในลักษณะที่ก่อให้เกิดการผกขาดูตลาด อันเป็นกรณีพิพาทที่ศาลต้องรับฟังข้อเท็จจริงทางเทคนิค


* เผยแพร่ครั้งแรกในอินทราเน็ตสำนักวิจัยและวิชาการ เดือนกุมภาพันธ ์๒๕๖๖
** นิติศาสตรบัณฑิต (เกียรตินิยมอันดับ ๑) จุฬาลงกรณ์มหาวิทยาลัย, พนักงานคดีปกครองปฏิบัติการ

กลุ่มศึกษากฎหมายมหาชน ๓ สำนักวิจัยและวิชาการ สำนักงานศาลปกครอง
๑ ความเห็นส่วนตนของนายนครินทร์ เมฆไตรรัตน์ ตุลาการศาลรัฐธรรมนูญ คำวินิจฉัยที่ ๑๖/๒๕๖๓

https://www.constitutionalcourt.or.th/occ_web/ewt_dl_link.php?nid=12187 สืบค้นเมื่อวันที่ ๓๑ ตุลาคม ๒๕๖๕


สำนักวิจัยและวิชาการ  สำนักงานศาลปกครอง  ๓๙


ตามหลักเศรษฐศาสตร์เพื่อประกอบการวินิจฉัยว่า การใช้ดุลพินิจของหน่วยงานทางปกครองซึ่งมีหน้าที่
กำกับดูแลอนุญาตให้ควบรวมกิจการเป็นไปโดยชอบแล้วหรือไม่ เป็นต้น การพัฒนาระบบการสืบพยาน
ผู้เชี่ยวชาญให้ตอบสนองต่อความซับซ้อนของคดีพิพาทจึงเป็นเรื่องที่เป็นประโยชน์อย่างยิ่งต่อกระบวนการ
พิจารณาคดีของศาล เพื่อให้การวินิจฉัยชี้ขาดตัดสินคดีของศาลเป็นไปอย่างมีประสิทธิภาพและตรง
ตามข้อเท็จจริงที่เกิดขึ้น

บทความฉบับนี้จึงมุ่งที่จะศึกษาทั้งระบบการตั้งพยานผู้เชียวชาญแบบ่ัด้งเดิม กล่าวคือ
การตั้งพยานผู้เชี่ยวชาญตามที่คู่ความเสนอชื่อ (Parties-appointed Expert) และการตั้งพยานผู้เชี่ยวชาญ
โดยการริเริ่มของศาล (Court-appointed Expert) อันเป็นรูปแบบการตั้งพยานผู้เชี่ยวชาญที่มีการปรับใช้
อยู่ในประเทศต่าง ๆ อย่างแพร่หลาย โดยมุ่งเปรียบเทียบจุดเด่นและจุดด้อยในแง่ของการตอบสนอง
ต่อหลักความเป็นกลางของพยานและข้อพิจารณาเรื่องประสิทธิภาพหรือคุณภาพของคำเบิกความ
ที่ได้จากการนำสืบพยานผู้เชี่ยวชาญในระบบต่าง ๆ พร้อมทั้งนำเสนอระบบการสืบพยานผู้เชี่ยวชาญ
แบบเบิกความร่วม (Concurrent Expert Evidence) อันเป็นวิธีการสืบพยานผู้เชี่ยวชาญที่ได้รับการพัฒนาขึ้น
เพื่อแก้จุดอ่อนของระบบการสืบพยานผู้เชียวชาญแบบ่ัด้งเดิม เพื่อเป็นแนวทางให้ศาลปกครองพิจารณา
ถึงความเป็นไปได้ในการนำมาปรับใช้กับการพิจารณาคดีของศาลปกครองในอนาคต โดยหัวข้อศึกษาวิเคราะห์
ในบทความฉบับนี้จะครอบคลุมเนื้อหาดังต่อไปนี้ ๑. ความเป็นมาและพัฒนาการของข้อความคิดเกี่ยวกับ
ระบบการสืบพยานผู้เชี่ยวชาญ ๒. นวัตกรรมทางกฎหมายในการสืบพยานผู้เชี่ยวชาญแบบเบิกความร่วม
และ ๓. การปรับใช้ระบบการสืบพยานผู้เชี่ยวชาญแบบเบิกความร่วมในการพิจารณาคดีปกครองของประเทศไทย

๑. ความเป็นมาและพัฒนาการของข้อความคิดเกี่ยวกับระบบการสืบพยานผู้เชี่ยวชาญ
คำพิพากษา คือ ผลผลิตของการนำบทบัญญัติแห่งกฎหมายมาปรับใช้ในการพิจารณา

วินิจฉัยข้อเท็จจริงที่ตุลาการรับฟังเป็นที่ยุติ โดยตุลาการมีหน้าที่ใช้ดุลพินิจในการรับฟังพยานหลักฐานให้แม่นยำ
ตรงต่อความเป็นจริง แต่ในทางปฏิบัติแล้ว หากประเด็นแห่งคดีเกี่ยวพันกับข้อเท็จจริงที่มีความซับซ้อน
เกินกว่าที่บุคคลธรรมดาที่ไม่มีความเชี่ยวชาญเป็นพิเศษในศาสตร์เฉพาะทางจะทำความเข้าใจได้ด้วยตนเอง
กรณีย่อมเป็นการยากที่ตุลาการจะเข้าใจข้อเท็จจริงทางเทคนิคได้อย่างกระจ่างแจ้งและอาจเกิดความเสี่ยง
ที่จะชั่งน้าหนักพยานหลักฐานต่าง ๆ โดยคลาดเคลื่อนไปจากความเป็นจริง ส่งผลให้การปรับบทกฎหมาย
แก่ประเด็นพิพาททางเทคนิคนั้นไม่อาจทำได้โดยง่าย เพื่อแก้ไขปัญหาดังกล่าว ระบบการพิจารณาคดี
จึงถูกออกแบบขึ้นเพื่อเปิดช่องให้ตั้ง “พยานผู้เชี่ยวชาญ” มาถ่ายทอดองค์ความรู้ที่เกี่ยวข้องกับองค์ความรู้
เฉพาะทางให้แก่ตุลาการ เพื่อสนับสนุนการตีความหรือการชั่งน้าหนักพยานหลักฐานของคดี

การนำคำเบิกความของพยานผู้เชี่ยวชาญมาพิจารณาประกอบการวินิจฉัยคดีถูกพัฒนาขึ้น
ทั้งในระบบกฎหมายจารีตประเพณีและระบบกฎหมายภาคพื้นทวีปยุโรป โดยระบบกฎหมายอังกฤษมีพัฒนาการ
ในเรื่องนี้ตั้งแต่ช่วงคริสต์ศตวรรษที่ ๑๘๒ โดยผู้พิพากษาในคดี David v. Edinburgh Magistrates ได้อธิบาย
หน้าที่ของพยานผู้เชี่ยวชาญไว้ว่า “พยานผู้เชี่ยวชาญมีหน้าที่นำเสนอให้ผู้พิพากษาหรือคณะลูกขุนทราบถึง
หลักเกณฑ์ทางวิทยาศาสตร์ที่จำเป็นแก่การตรวจสอบความถูกต้องแม่นยำของข้อสรุปที่พยานผู้เชี่ยวชาญเบิกความ


๒ Wayne Cochrance, ‘Expert Evidence the View From The Bench’ 1 https://www.courts.

qld.gov.au/__data/assets/pdf_file/0007/583459/lc-sp-wc-expert-evidence-the-view-from-the-bench-201511.pdf
สืบค้นเมื่อวันที่ ๒๒ พฤศจิกายน ๒๕๖๕.


๔๐  รวมบทความทางวิชาการ (เอกสารอิเล็กทรอนิกส์) เล่ม ๓


เพื่อให้ผู้พิพากษาหรือคณะลูกขุนใช้ดุลพินิจของตนในการนำหลักเกณฑ์ดังกล่าวไปปรับกับข้อเท็จจริงที่ปรากฏ”๓
จึงกล่าวได้ว่า วัตถุประสงค์ของการนำสืบพยานผู้เชี่ยวชาญ คือ การให้พยานผู้เชี่ยวชาญนำเสนอหลักเกณฑ์
อันเป็น “ข้อเท็จจริงทั่วไป” (General Truth) ซึ่งมีรากฐานมาจากประสบการณ์ในด้านเฉพาะทาง
ของพยานผู้เชี่ยวชาญ๔ เพื่อเป็นฐานในการพิจารณาของผู้พิพากษาหรือคณะลูกขุนต่อไป หลักการดังกล่าว
สอดคล้องกับธรรมเนียมที่ปรากฏในกฎหมายฝรั่งเศสเกี่ยวกับการรับฟังพยานผู้เชี่ยวชาญเป็นภาษาละตินว่า
“dictum expertorum nusquam transit in rem judicatum”๕ ซึ่งหมายความว่าคำเบิกความของพยานผู้เชี่ยวชาญ
ไม่มีผลโดยตรงเป็นคำชี้ขาดทางกฎหมาย  ดังนั้น บทบาทของพยานผู้เชี่ยวชาญย่อมไม่ทับซ้อนหรือแทนที่
ตุลาการผู้ตัดสินคดี เพราะผลทางกฎหมายของคำเบิกความของพยานผู้เชี่ยวชาญเป็นเพียงพยานหลักฐาน
ชิ้นหนึ่งที่ศาลจำเป็นต้องพิจารณาชั่งน้าหนักการรับฟังเช่นกัน

เมื่อการรับฟังพยานผู้เชี่ยวชาญในการพิจารณาคดีไม่กระทบต่อบทบาทหน้าที่ของตุลาการ
หรือผู้พิพากษา อีกทั้งยังเป็นประโยชน์ต่อการดำเนินกระบวนการยติธุรรมแล้ว ประเทศต่าง ๆ จึงเร่งพัฒนา
กระบวนวิธีพิจารณาคดีให้รองรับกับการนำพยานผู้เชี่ยวชาญเข้ามาเบิกความเพื่อสนับสนุนการพิจารณาคดี
ของศาลให้เป็นไปอย่างมีประสิทธิภาพยิ่งขึ้น

๑.๑ อิทธิพลของระบบกฎหมายที่มีต่อรูปแบบการตั้งพยานผู้เชียวชาญแบบ่ัด้งเดิม
พัฒนาการของกฎหมายย่อมมีที่มาที่ไปซึ่งอิงจากแนวคิดหรือหลักการบางประการ

ที่เกิดขึ้นในประวัติศาสตร์ สำหรับพยานผู้เชี่ยวชาญในระบบวิธีพิจารณาคดีก็ได้รับอิทธิพลจากข้อความคิด
เกี่ยวกับการแสวงหาข้อเท็จจริงแห่งคดีซึ่งศาลต่าง ๆ อาจเลือกยึดถือแตกต่างกันในแต่ละศาล กล่าวคือ
ศาลอาจเลือกให้โครงสร้างกฎหมายวิธีพิจารณาคดีของตนยึดถือหลักการแสวงหาข้อเท็จจริงด้วยระบบกล่าวหา
(Accusatorial or Adversary System) หรือระบบไต่สวน (Inquisitorial System) ก็ได้  อย่างไรก็ตาม
เมื่อลักษณะของระบบการแสวงหาข้อเท็จจริงแห่งคดีมีแนวคิดที่แตกต่างกันระหว่างระบบกล่าวหา
และระบบไต่สวน อิทธิพลของแนวคิดเกี่ยวกับการแสวงหาข้อเท็จจริงแห่งคดีย่อมส่งผลต่อโครงสร้าง
ของกฎหมายวิธีพิจารณาคดีว่าด้วยพยานผู้เชี่ยวชาญ๖  ในการนี้ รูปแบบการตั้งพยานผู้เชี่ยวชาญที่ยึดโยง
กับลักษณะการแสวงหาข้อเท็จจริงแห่งคดีซึ่งมักถูกเรียกว่าเป็นการตั้งพยานผู้เชี่ยวชาญแบบดั้ งเดิมนั้น
สามารถแบ่งได้เป็น ๒ ประเภท ได้แก่ ๑) การตั้งพยานผู้เชี่ยวชาญโดยการเสนอชื่อของคู่ความ (Parties-
appointed expert) ซึ่งเป็นวิธีที่ใช้แพร่หลายในประเทศในกลุ่มกฎหมายจารีตประเพณี (Common law)
และ ๒) การตั้งพยานผู้เชี่ยวชาญโดยการริเริ่มของศาล (Court-appointed expert) ซึ่งเป็นวิธีที่แพร่หลาย
ในกลุ่มประเทศภาคพื้นทวีปยุโรป๗


๓ เพิ่งอ้าง ๑.
๔ Deirdre Dwyer, The Judicial Assessment of Expert Evidence (Cambridge University

Press 2008) 74.
๕ เพิ่งอ้าง ๑๙๔.
๖ Ioannis Lianos, ‘Observation of Ioannis Lianos’ (Quantification of damages workshop,

Brussels, 26 January 2010) 2.
๗ Carmen Vazquez, ‘From Institutional to Epistemic Authority : Rethinking Court-Appointed

Experts’ in Jordi Ferrer Beltran and Carmen Vazquez (eds), Evidential Legal Reasoning: Crossing Civil and
Common Law Traditions (Cambridge University Press 2022) 217.


สำนักวิจัยและวิชาการ  สำนักงานศาลปกครอง  ๔๑



๑.๑.๑ อิทธิพลของระบบกล่าวหาที่มีต่อโครงสร้างของกฎหมายวิธีพิจารณาคดี
ว่าด้วยพยานผู้เชี่ยวชาญ

ประเทศในกลุ่มกฎหมายจารีตประเพณี อาทิ สหราชอาณาจักร เครือรัฐ
ออสเตรเลีย สหรัฐอเมริกา ฯลฯ มีรากฐานการดำเนินกระบวนพิจารณาคดีด้วยระบบกล่าวหา ซึ่งเป็นระบบ
ที่มุ่งเน้นให้คู่ความทั้งสองฝ่ายมีโอกาสนำเสนอพยานหลักฐานเพื่อประกอบการพิจารณาคดีอย่างเต็มที่
และเท่าเทียมกัน๘ อีกทั้งยังเปิดโอกาสให้คู่ความทั้งสองฝ่ายโต้แย้งทำลายน้าหนักพยานหลักฐานของอีกฝ่ายได้
โดยการถามค้าน (Cross-examination)  ในการนี้ ศาลจึงเป็นเพียงผู้กำกับดูแลให้การเสนอข้อเท็จจริง
และพยานหลักฐานของคู่ความอยู่ภายในกรอบของกฎหมาย และศาลต้องพอใจอยู่แต่เฉพาะกับข้อเท็จจริง
และพยานหลักฐานที่คู่กรณีแต่ละฝ่ายกล่าวอ้างหรือนำสืบเท่านั้น ศาลจะแสวงหาข้อเท็จจริงและพยานหลักฐานอื่น
นอกเหนือจากที่คู่ความกล่าวอ้างไม่ได้๙ ผู้พิพากษาอาจถามคู่ความหรือพยานได้แค่ในกรณีที่จำเป็น
เมื่อข้อเท็จจริงที่ปรากฏในศาลนั้นถูกละเลยไปหรือไม่ชัดเจนเท่านั้น๑๐ กล่าวคือ ผู้พิพากษาในระบบกล่าวหา
อาจขอให้พยานอธิบายสิ่งที่ตนได้เบิกความไว้แล้วให้ชัดเจนขึ้น แต่ไม่สามารถซักพยานในลักษณะของการถามค้าน
(Cross-examination) พยาน๑๑

แนวคิดเกี่ยวกับการตั้งพยานผู้เชี่ยวชาญของกลุ่มประเทศดังกล่าวจึงได้รับอิทธิพล
จากบทบาทเชิงรุกของคู่ความอันเป็นจุดเด่นของระบบกล่าวหา ส่งผลให้การตั้งพยานผู้เชี่ยวชาญในประเทศ
ที่ใช้ระบบกล่าวหาจึงมักอยู่ในรูปของการตั้งพยานผู้เชี่ยวชาญตามที่คู่ความแต่ละฝ่ายเสนอชื่อ และหลีกเลี่ยง
การตั้งพยานผู้เชี่ยวชาญโดยการริเริ่มของศาล เนื่องจากการตั้งพยานผู้เชี่ยวชาญโดยการริเริ่มของศาล
ย่อมขัดต่อหลักการพื้นฐานของการพิจารณาคดีในระบบกล่าวหาที่กำหนดให้คู่ความมีหน้าที่ต้องดำเนินการ
แสวงหาข้อเท็จจริง ซึ่งรวมถึงการแสวงหาพยานผู้เชี่ยวชาญด้วย๑๒  นอกจากนี้ การตั้งพยานผู้เชี่ยวชาญ
ในลักษณะดังกล่าวมักจะใช้คู่กับบทบัญญัติที่ตัดสิทธิไม่ให้คู่ความใช้อำนาจถามค้านพยานผู้เชี่ยวชาญของศาล
หากไม่ได้รับอนุญาต๑๓ อันอาจถือได้ว่าเป็นการทำลายคุณค่าของระบบกล่าวหาที่เน้นการตรวจสอบ
ความน่าเชื่อถือของพยานหลักฐานต่าง ๆ ผ่านกระบวนการถามค้าน

๑.๑.๒ อิทธิพลของระบบไต่สวนที่มีต่อโครงสร้างของกฎหมายวิธีพิจารณาคดี
ว่าด้วยพยานผู้เชี่ยวชาญ

การพิจารณาคดีในระบบไต่สวน เป็นรูปแบบที่ใช้ในกลุ่มประเทศภาคพื้นทวีปยุโรป
เช่น สาธารณรัฐฝรั่งเศส สหพันธ์สาธารณรัฐเยอรมนี ราชอาณาจักรสเปน เป็นต้น โดยระบบดังกล่าวมีรากฐาน
มาจากกฎหมายโรมัน (Roman Canon Law) ที่มุ่งเน้นให้ผู้พิพากษามีหน้าที่แสวงหาความยติธุรรม๑๔


๘ Donald Gifford, Understanding the Australian Legal System (1st edn, Routledge-Cavendish
1997) 93.

๙ วรพจน วิศร์ุตพิชญ์, ‘การพิจารณาทางปกครองและการพิจารณาคดีตามระบบไต่สวน’, ใน นันทวัฒนา
จาริยาวันทา : รวมบทความวิชาการ เนื่องในโอกาส ครบ ๖๐ ปี ศาสตรจารย์ ดร.นันทวัฒน บรม์านันท์, (อมรินทร์ พริ้นติ้ง
แอนด์พบลัิชชิ่ง ๒๕๖๑) ๕๙๙.

๑๐ Bernard Cairns, Australian Civil Procedure (6th edn, Lawbook.co 2005) 41.
๑๑ Botany Bay Council v Rethmann Australia Environmental Service Pty Ltd [2004] NSWCA 414.
๑๒ Bernard Cairns (เชิงอรรถ ๑๐) ๔๕๖.
๑๓ เพิ่งอ้าง.
๑๔ Deirdre Dwyer (เชิงอรรถ ๔) ๑๙๙.


๔๒  รวมบทความทางวิชาการ (เอกสารอิเล็กทรอนิกส์) เล่ม ๓


กล่าวคือ ผู้พิพากษาหรือตุลาการสามารถตรวจสอบและแสวงหาข้อเท็จจริงของเรื่องที่จะนำบทบัญญัติ
แห่งกฎหมายมาใช้บังคับ โดยไม่จำต้องผกพันูอยู่กับข้อเท็จจริงหรือพยานหลักฐานที่คู่ความนำสืบไว้เท่านั้น
แต่ศาลอาจแสวงหาข้อเท็จจริงและพยานหลักฐานเพิ่มเติมได้ตามที่เห็นสมควร๑๕ หลักการดังกล่าวส่งผลให้
ระบบการสืบพยานผู้เชี่ยวชาญของกลุ่มประเทศภาคพื้นทวีปยุโรปพัฒนาไปสู่รูปแบบของการตั้งพยานผู้เชี่ยวชาญ
โดยการริเริ่มของศาล หรือการใช้ผู้เชี่ยวชาญประจำศาล (In-house expert) เนื่องจากเป็นรูปแบบการตั้งพยาน
ผู้เชี่ยวชาญที่ลดปัญหาเรื่องความไม่เป็นกลางของพยานผู้เชี่ยวชาญ และสอดคล้องกับบทบาทเชิงรุกของผู้พิพากษา
หรือตุลาการในระบบไต่สวน๑๖

๑.๒ ปัญหาที่ปรากฏในกระบวนการสืบพยานผู้เชียวชาญแบบ่ัด้งเดิม
แม้การนำพยานผู้เชี่ยวชาญเข้ามาเป็นส่วนหนึ่งของการพิจารณาคดีจะได้รับการยอมรับ

มากขึ้นเรื่อย ๆ ทั้งในลักษณะของการตั้งพยานผู้เชี่ยวชาญตามการเสนอชื่อของคู่ความ และในลักษณะ
ของการตั้งพยานผู้เชี่ยวชาญตามการคัดเลือกโดยศาล  อย่างไรก็ตาม การสืบพยานในรูปแบบดั้งเดิมทั้งสอง
ลักษณะยังมีจุดอ่อนที่ปรากฏเด่นชัดอยู่ ๒ ประการ คือ ประการแรก ปัญหาเกี่ยวกับเรื่องความเป็นกลาง
ของพยานผู้เชี่ยวชาญ และประการที่สอง ปัญหาเรื่องประสิทธิภาพในการเบิกความของพยานผู้เชี่ยวชาญ
โดยปัญหาทั้งสองประการปรากฏทั้งในประเทศที่ใช้ระบบกล่าวหาและประเทศที่ใช้ระบบไต่สวนในการพิจารณาคดี
แต่รายละเอียดหรือลักษณะของการเกิดปัญหาดังกล่าวจะต่างกันออกไปตามรูปแบบของการตั้งพยาน
ผู้เชี่ยวชาญประกอบกับวิธีการสืบพยานผู้เชี่ยวชาญที่ใช้ในประเทศนั้น ๆ

๑.๒.๑ ปัญหาเกี่ยวกับความเป็นกลางของพยานผู้เชี่ยวชาญ
ในทางทฤษฎี พยานผู้เชี่ยวชาญมีหน้าที่ในการสนับสนุนการพิจารณาคดี

ผ่านการนำเสนอองค์ความรู้เฉพาะทางต่อศาลอย่างเป็นกลาง ปราศจากอคติ และวางตัวเป็นอิสระ หลายประเทศ
จึงมีบทบัญญัติกำหนดให้พยานผู้เชี่ยวชาญมีหน้าที่ให้ความเห็นตามความรู้เฉพาะทางอย่างปราศจากอคติต่อศาล
โดยกำหนดให้หน้าที่ดังกล่าวเป็นหน้าที่ซึ่งต้องอยู่เหนือกว่าหน้าที่อื่น (Overriding Duty) ที่พยานผู้เชี่ยวชาญ
อาจมีต่อคู่ความหรือบุคคลอื่นที่เกี่ยวข้อง๑๗ แต่ในทางปฏิบัติแล้ว หากผู้พิพากษาไม่ได้มีองค์ความรู้
ในศาสตร์เฉพาะทางที่เกี่ยวข้องกับความเห็นของพยานผู้เชี่ยวชาญมาก่อนแล้ว ผู้พิพากษาก็ไม่สามารถรู้ได้
ในทันทีว่าพยานผู้เชี่ยวชาญได้ให้ความเห็นอย่างเป็นกลางหรือไม่๑๘ นักวิชาการเคยตั้งข้อสังเกตไว้ว่า
อคติของผู้เชี่ยวชาญที่ปะปนอยู่ในการเบิกความหรือการทำรายงานพยานผู้เชี่ยวชาญ (Expert Report)
โดยที่ผู้เชี่ยวชาญรู้ตัวหรือไม่รู้ตัวก็ตาม อาจเกิดขึ้นได้จากสาเหตุสามประการ๑๙ คือ ๑) ความเกี่ยวข้อง


๑๕ วรพจน วิศร์ุตพิชญ์ (เชิงอรรถ ๙) ๕๙๙.
๑๖ Ioannis Lianos (เชิงอรรถ ๖) ๒.
๑๗ Part 33.2 and Part 35.3 of United Kingdom Civil Procedure Rules,

‘An Expert must help the court to achieve the overriding objective by giving objective,
unbiased opinion on matters within his expertise’… ‘This duty overrides any obligation to the person
from whom he has received instructions or by whom he is paid.’

๑๘ Ioannis Lianos (เชิงอรรถ ๖) ๒.
๑๙ Deidre Dwyer, ‘The Causes and Manifestations of Bias in Civil Expert Evidence’ (2007)

26 Civil Justice Quarterly 427 cited in Law Reform Commission of Ireland, Consultation paper Expert
Evidence 220  สืบค้น
เมื่อวันที่ ๔ ธันวาคม ๒๕๖๕.


สำนักวิจัยและวิชาการ  สำนักงานศาลปกครอง  ๔๓


ด้านผลประโยชน์ส่วนตัว (Personal Interest) ยกตัวอย่างเช่น ในกรณีที่การวินิจฉัยประเด็นแห่งคดี
ต้องอาศัยองค์ความรู้ของผู้เชี่ยวชาญเพื่อประกอบการพิจารณาว่าผู้ถูกฟ้องคดีซึ่งเป็นแพทย์ได้ปฏิบัติหน้าที่
ต่ากว่ามาตรฐานของวิชาชีพหรือไม่ พยานผู้เชี่ยวชาญในคดีที่เป็นบุคลากรในวิชาชีพเดียวกันอาจมีแนวโน้ม
ที่จะสงสารเห็นใจและไม่กล้าที่จะให้ความเห็นในลักษณะโจมตีเพื่อนร่วมอาชีพ หรือในกรณีที่ผู้เชี่ยวชาญ
ได้ติดต่อแลกเปลี่ยนข้อมูลกับคู่ความฝ่ายที่เสนอตั้งตนเป็นพยานแล้ว ผู้เชี่ยวชาญอาจเกิดความรู้สึกร่วมกับ
ข้อต่อสู้ของคู่ความ๒๐ ๒) ความเกี่ยวข้องด้านผลประโยชน์ทางการเงิน (Financial Interest) เช่น ในกรณีที่
พยานผู้เชี่ยวชาญถือหุ้นของบริษัทซึ่งเป็นคู่ความในคดี หรือในกรณีที่ผู้เชี่ยวชาญต้องการสร้างอาชีพรับเป็น
พยานผู้เชี่ยวชาญในศาล โดยสร้างประวัติว่า ตนมักนำเสนอข้อมูลที่เป็นผลดีแก่คู่ความฝ่ายที่เสนอชื่อตน
ให้แก่ศาล๒๑ และ ๓) ความเกี่ยวข้องด้านผลประโยชน์ในเชิงวิชาการ (Intellectual Interest) เช่น เมื่อประเด็น
ในศาสตร์ที่เกี่ยวข้องกับเนื้อหาแห่งคดีมีทฤษฎีจากหลายสำนักความคิด (School of thought) ที่สามารถ
ยกมาใช้เป็นฐานในการพิจารณาได้ กรณีก็อาจเกิดเหตุการณ์ที่พยานผู้เชี่ยวชาญมุ่งสนับสนุนแนวคิด
ของสำนักความคิดใดเป็นการเฉพาะและจงใจเลี่ยงไม่แจ้งให้ศาลทราบถึงความเป็นไปได้อื่น ๆ ตามทฤษฎี
ของสำนักคิดต่าง ๆ ในศาสตร์นั้น๒๒ เป็นต้น ลักษณะของเหตุที่ก่อให้เกิดอคติในหมู่พยานผู้เชี่ยวชาญตามที่
กล่าวไปแล้วข้างต้นอาจปรากฏในการใช้พยานผู้เชียวชาญแบบ่ัด้งเดิมทั้งสองประเภท แต่รายละเอียดของปัญหา
ที่พบเป็นประจำนั้นแตกต่างกันเนื่องด้วยความแตกต่างเชิงโครงสร้างการพิจารณาคดีของกลุ่มประเทศ
ในระบบกฎหมายจารีตประเพณีซึ่งใช้ระบบกล่าวหาและกลุ่มประเทศในระบบกฎหมายภาคพื้นทวีปยุโรป
ซึ่งใช้ระบบไต่สวน

๑.๒.๑.๑ ลักษณะปัญหาเกี่ยวกับความเป็นกลางที่ปรากฏในการใช้
พยานผู้เชี่ยวชาญตามการเสนอชื่อของคู่ความ

การมีอคติหรือไม่เป็นกลาง (Bias) ของผู้เชี่ยวชาญเป็นปัญหา
ที่ปรากฏบ่อยครั้ง โดยเฉพาะในระบบการพิจารณาคดีแบบกล่าวหาที่ใช้ในกลุ่มประเทศที่ใช้ระบบกฎหมาย
จารีตประเพณี ที่เน้นการใช้พยานผู้เชี่ยวชาญตามการเสนอชื่อของคู่ความเป็นหลัก โดยในปี ค.ศ. ๑๙๙๙
เครือรัฐออสเตรเลียได้จัดการศึกษาเชิงประจักษ์ (Empirical Study) เพื่อสำรวจปัญหาที่ผู้พิพากษาพบเจอ
เมื่อมีการใช้พยานผู้เชี่ยวชาญในคดี ผลปรากฏว่าผู้พิพากษาร้อยละ ๓๕ เห็นว่าปัญหาที่ร้ายแรงที่สุด
ของการนำพยานผู้เชี่ยวชาญมาใช้ประกอบการพิจารณาคดี คือ ปัญหาเรื่องความไม่เป็นกลาง๒๓ โดยสภาพ
ของการพิจารณาคดีตามระบบกล่าวหานั้น คู่ความฝ่ายที่นำพยานผู้เชี่ยวชาญเข้าเบิกความจะต้องแบกรับภาระ
ค่าใช้จ่ายต่าง ๆ เพื่อตอบแทนพยานผู้เชี่ยวชาญของตน อันที่จริงแล้ว ถึงแม้ค่าตอบแทนของพยานผู้เชี่ยวชาญ
ดังกล่าวจะไม่ได้ขึ้นอยู่กับผลแพ้ชนะแห่งคดีก็ตาม แต่พยานผู้เชี่ยวชาญในระบบดังกล่าวก็มีแนวโน้ม
ที่จะปฏิบัติหน้าที่แบบ “มือปืนรับจ้าง” ที่ให้ความเห็นแค่ในแง่ที่เป็นประโยชน์ต่อคู่ความฝ่ายที่แต่งตั้งตน


๒๐ เพิ่งอ้าง ๒๒๐ ย่อหน้า ๔.๑๓.
๒๑ เพิ่งอ้าง ๒๒๐ ย่อหน้า ๔.๑๗.
๒๒ เพิ่งอ้าง ๒๒๐ ย่อหน้า ๔.๓๒.
๒๓ Ian Freckelton, Pransuna Reddy & Hugh Selby, Australian judicial perspective on expert

evidence: an empirical study (Australian Institution of Judicial Administration Incorporated 1999) 37.


๔๔  รวมบทความทางวิชาการ (เอกสารอิเล็กทรอนิกส์) เล่ม ๓


มากกว่าที่จะปฏิบัติหน้าที่อย่างเป็นกลางเพื่อช่วยเหลือศาลในการค้นหาความจริง๒๔ กล่าวอีกนัยหนึ่ง คือ
พยานผู้เชี่ยวชาญมีแรงจูงใจให้เกิดอคติจากความเกี่ยวข้องด้านผลประโยชน์ทางการเงิน และละเมิด
หลักการวางตัวเป็นกลางเพื่อสร้างชื่อเสียงสำหรับการรับเป็นพยานผู้เชี่ยวชาญเพื่อหาเลี้ยงชีพ ในส่วนของ
สหราชอาณาจักรซึ่งใช้ระบบกล่าวหาก็มีการศึกษาความเป็นไปได้ในการปฏิรูปบทบัญญัติในกฎหมายวิธีพิจารณา
ความแพ่งว่าด้วยพยานผู้เชี่ยวชาญ เพื่อแก้ปัญหาเรื่องความไม่เป็นกลางด้วยเช่นกัน โดย Lord Woolf
ซึ่งเป็นผู้พิพากษาที่มีบทบาทสำคัญในการผลักดันการปฏิรูปกฎหมายในส่วนดังกล่าวได้ตั้งข้อสังเกตไว้ว่า
“ปัญหาส่วนมากเกี่ยวกับพยานผู้เชี่ยวชาญเกิดขึ้นเพราะผู้เชี่ยวชาญมักถูกจ้างเข้ามาเป็นส่วนหนึ่งของทีมงาน
ของคู่ความตั้งแต่ในชัน้การรวบรวมพยานหลักฐานเพื่อสู้คดี จากนั้นจึงเปลี่ยนบทบาทมาเป็นพยานผู้เชี่ยวชาญ
ในศาลผ่านการเสนอชื่อของคู่ความในเวลาต่อมา แต่ผู้พิพากษากลับคาดหวังว่าพยานผู้เชี่ยวชาญจะวางตัว
เป็นกลางและให้ความเห็นอย่างปราศจากความลำเอียง”๒๕ จึงอาจกล่าวได้ว่าอคติดังกล่าวที่ปรากฏ
ในการพิจารณาคดีตามระบบกล่าวหาเกิดขึ้นมาจากความเกี่ยวข้องด้านผลประโยชน์ส่วนตัวของผู้เชี่ยวชาญ
ที่เคยทำงานร่วมกับทีมทนายความของคู่ความฝ่ายใดฝ่ายหนึ่งมาก่อน

๑.๒.๑.๒ ลักษณะปัญหาเกี่ยวกับความเป็นกลางที่ปรากฏในการใช้
พยานผู้เชี่ยวชาญตามการริเริ่มของศาล

เมื่อพิจารณารูปแบบการใช้พยานผู้เชี่ยวชาญตามการริเริ่มของศาล
อันเป็นรูปแบบที่แพร่หลายในกลุ่มประเทศภาคพื้นทวีปยุโรปแล้ว จะเห็นได้ว่าที่มาของปัญหาเรื่องความเป็นกลาง
ของพยานผู้เชี่ยวชาญไม่ได้มาจากมิติเรื่องความสัมพันธ์ระหว่างคู่ความและพยานผู้เชี่ยวชาญในลักษณะ
ที่ปรากฏในประเทศที่ใช้ระบบกล่าวหา เพราะผู้ที่เลือกพยานผู้เชี่ยวชาญคือศาล แต่การให้ศาลเป็นผู้เลือก
พยานผู้เชี่ยวชาญโดยเฉพาะก็นำมาซึ่งข้อกังวลว่าศาลจะทราบได้อย่างไรว่าผู้เชี่ยวชาญที่เลือกมาเป็นผู้ที่ปฏิบัติ
หน้าที่ด้วยความเป็นกลางอย่างแท้จริง (A Genuine Neutral) โดยสามารถนำเสนอทฤษฎีกระแสหลัก
(mainstream) ของศาสตร์สาขานั้น และไม่ใช่ผู้ที่มีอคติจากความเกี่ยวข้องทางผลประโยชน์ในเชิงวิชาการ
ต่อสำนักความคิดใดจนมุ่งเผยแพร่แนวคิดทฤษฎีที่สุดโต่ง อาจกล่าวได้ว่าการใช้พยานผู้เชี่ยวชาญตามการริเริ่ม
ของศาลมีจุดอ่อนจากเหตุที่ว่าระบบดังกล่าวตั้งอยู่บนข้อสันนิษฐานว่าศาสตร์ต่าง ๆ มี “ความจริงเพียงหนึ่งเดียว
ในเชิงวิทยาศาสตร์” ซึ่งผู้เชี่ยวชาญที่เป็นกลางสามารถค้นพบและนำเสนอต่อศาลได้ ทั้งที่ในความเป็นจริงแล้ว
เนื้อหาเชิงพัฒนาการของบางศาสตร์อาจมีข้อความคิดหลากหลายกระแสที่ศาลควรนำมาพิจารณาประกอบกัน
อันจะเห็นได้จากสำนักความคิดต่าง ๆ ของสาขาเศรษฐศาสตร์๒๖ ยกตัวอย่างเช่น การตั้งพยานผู้เชี่ยวชาญ
ในคดีพิพาทเกี่ยวกับการผกขาดูการแข่งขันทางการค้า แต่ข้อพิพาทนั้นเกี่ยวเนื่องกับประเด็นที่ยังไม่มี
ข้อสรุปอันเป็นฉันทามติในสาขาเศรษฐศาสตร์ เช่นนี้แล้ว หากศาลแต่งตั้งพยานผู้เชี่ยวชาญเพียงรายเดียวในคดี
และไม่มีพยานผู้เชี่ยวชาญรายอื่นที่คอยท้วงติงความถูกต้องครบถ้วนของข้อมูลเฉพาะทางด้านเศรษฐศาสตร์
ศาลคงไม่อาจทราบได้ว่าพยานผู้เชี่ยวชาญรายเดียวในคดีนั้นได้นำเสนอองค์ความรู้และคำตอบที่เป็นไปได้
ทั้งหมดแล้วหรือไม่ ระบบดังกล่าวยังมีข้อน่ากังวลว่าศาลอาจมีข้อสันนิษฐานเกี่ยวกับผลแห่งคดีอยู่แล้ว


๒๔ Eric Baskind, ‘The Expert witness in England and Wales: The end of the “Hire Gun”?

An English Perspective’ (2001) 15 International review of Law, Computers & Technology 229.
๒๕ Harry Woolf, Access to Justice: Interim report to the Lord Chancellor on the civil justice

system in England and Wales, (Lord Chancellor’s Department 1995) chapter 23, para 5.
๒๖ Ioannis Lianos (เชิงอรรถ ๖) ๑๐.


สำนักวิจัยและวิชาการ  สำนักงานศาลปกครอง  ๔๕


จึงเลือกแต่งตั้งพยานผู้ เชี่ยวชาญคนใดคนหนึ่งจากบัญชีรายชื่อพยานผู้ เชี่ยวชาญ  โดยเล็งเห็นได้ว่า
พยานผู้เชี่ยวชาญรายนั้นจะมีแนวคิดโน้มเอียงไปทางด้านใดด้านหนึ่งที่ตรงกับผลแห่งคดีที่ศาลคาดไว้
อาศัยเหตุดังกล่าว เขตปกครองตนเองในราชอาณาจักรสเปนทั้งแคว้นคาตาลันและแคว้นบาเลนเซียซึ่งใช้
รูปแบบการตั้งพยานผู้เชี่ยวชาญโดยการริเริ่มของศาลจึงมุ่งแก้จุดอ่อนดังกล่าวโดยการใช้อุปกรณ์ซอฟต์แวร์
มาสุ่มเลือกพยานผู้เชี่ยวชาญจากบัญชีรายชื่อพยานผู้เชี่ยวชาญที่ขึ้นทะเบียนในศาสตร์สาขาต่าง ๆ๒๗
โดยมุ่งหวังว่าการนำวิทยาการคอมพิวเตอร์มาใช้ในขั้นตอนการเลือกพยานผู้เชี่ยวชาญจะช่วยรักษาความเชื่อมั่น
ของประชาชนว่าพยานผู้เชี่ยวชาญในคดีต่าง ๆ ปราศจากเหตุที่อาจก่อให้เกิดอคติ และระบบการเลือก
พยานผู้เชี่ยวชาญก็ไม่มีอคติแฝงอยู่

๑.๒.๒ ปัญหาเรื่องประสิทธิภาพในการสืบพยานผู้เชี่ยวชาญ
การนำพยานผู้เชี่ยวชาญเข้ามาประกอบการพิจารณาคดีจะเกิดขึ้นได้ก็ต่อเมื่อ

คดีพิพาทนั้นมีประเด็นแห่งคดีที่เกี่ยวเนื่องกับเรื่องที่บุคคลทั่วไปซึ่งปราศจากการเรียนรู้หรือประสบการณ์
ในศาสตร์สาขาเฉพาะทางไม่อาจคิดพิเคราะห์ให้เกิดข้อสรุปได้ด้วยตนเอง๒๘ จะเห็นได้ว่าเมื่อคดีพิพาทนั้น
ยุ่งยากซับซ้อนเกินกว่าความเข้าใจของคนธรรมดา ศาลจึงต้องมีการใช้พยานผู้เชี่ยวชาญ  อย่างไรก็ตาม
แม้จะมีการนำพยานผู้เชี่ยวชาญมาสนับสนุนการพิจารณาคดีของศาล เนื้อหาสาระทางเทคนิคที่พยานผู้เชี่ยวชาญ
นำเสนอก็อาจยากต่อการทำความเข้าใจ  ทั้งนี้ อาจเกิดขึ้นจากการใช้ศัพท์ทางเทคนิคเฉพาะทางหรืออาจเป็นเพราะ
รายละเอียดที่มีมากจนยากแก่การจับใจความสำคัญ ปัญหาที่ส่งผลกระทบต่อประสิทธิภาพในการใช้
พยานผู้เชี่ยวชาญในลักษณะดังกล่าวจึงเป็นปัญหาสากลที่พบได้ในทุกระบบกฎหมาย

ทั้งนี้ มีข้อสังเกตว่าปัญหาด้านประสิทธิภาพของการสืบพยานผู้เชี่ยวชาญ
ด้วยขั้นตอนการดำเนินกระบวนพิจารณาคดีของประเทศในกลุ่มกฎหมายจารีตประเพณีนั้นจะพบได้มาก
เป็นพิเศษเมื่อเปรียบเทียบกับอีกระบบหนึ่ง เนื่องจากการนำเสนอความเห็นของพยานผู้เชี่ยวชาญที่เข้ามา
ในคดีจากการเสนอชื่อของคู่ความต่อศาลนั้นจะต้องผ่านกระบวนการถามค้าน ซึ่งเป็นขั้นตอนดั้งเดมิที่ใช้
ตรวจสอบพยานหลักฐานในระบบกฎหมาย Common Law กล่าวในรายละเอียดคือ พยานผู้เชี่ยวชาญ
ตามการเสนอชื่อของคู่ความฝ่ายหนึ่งจะถูกตั้งคำถามโดยทนายความของคู่ความอีกฝ่ายหนึ่ง  อนึ่ง ผู้พิพากษา
Steven Rares แห่งศาล Federal Court of Australia ของเครือรัฐออสเตรเลียได้ตั้งข้อสังเกตไว้ว่า ขั้นตอน
การถามค้านพยานผู้เชี่ยวชาญนั้นมีข้อเสีย คือ ศาลไม่มีโอกาสได้พิจารณาความเห็นของพยานผู้เชี่ยวชาญ
ในลักษณะที่พยานผู้เชี่ยวชาญรู้สึกไม่กดดัน และสบายใจว่าตนกำลังให้ความเห็นต่อศาลเพื่อสนับสนุน
การวินิจฉัยคดี เพราะเมื่อทนายความอีกฝ่ายถามค้านโจมตีความเห็นของพยานผู้ เชี่ยวชาญหรือขอให้
พยานผู้เชี่ยวชาญตอบในประเด็นที่คลาดเคลื่อนจากข้อเท็จจริงที่พยานผู้เชี่ยวชาญใช้เป็นฐานในการพิจารณาแล้ว
พยานผู้เชี่ยวชาญมักรู้สึกวิตกกังวลว่าความเห็นของตนจะถูกนำไปตีความให้ไม่ตรงกับเจตนาของตน
โดยทนายความของอีกฝ่าย๒๙ การกระทำในลักษณะดังกล่าวส่งผลให้พยานผู้เชี่ยวชาญมีความรู้สึกเป็นลบ


๒๗ Carmen Vazquez (เชิงอรรถ ๗) ๒๓๒.
๒๘ Adrian A S Zuckerman and others, Zuckerman on Australian Civil Procedure (LexisNexis

Butterworths 2018) Para 21.19.
๒๙ Steven Rares, judge of the Federal Court of Australia, ‘Using the “Hot Tub” : How Concurrent

Expert Evidence Aids Understanding Issues’ (the Judicial Conference of Australia Colloquium, 12 October
2013) https://www.fedcourt.gov.au/digital-law-library/judges-speeches/justice-rares/rares-j-20131012#_ftn1a
สืบค้นเมื่อวันที่ ๒๘ พฤศจิกายน ๒๕๖๕.


๔๖  รวมบทความทางวิชาการ (เอกสารอิเล็กทรอนิกส์) เล่ม ๓


จนไม่อยากเข้ามาเป็นพยานผู้เชี่ยวชาญในศาลอีก๓๐ ผลการศึกษาเชิงประจักษ์ซึ่งจัดทำในปี ค.ศ. ๑๙๙๙
เพื่อสำรวจปัญหาที่ผู้พิพากษาพบเมื่อมีการใช้พยานผู้เชี่ยวชาญในคดีของเครือรัฐออสเตรเลียระบุว่า
ผู้พพิากษาร้อยละ ๓๕ เห็นว่าปัญหาที่ร้ายแรงที่สุด คือ ปัญหาเรื่องประสิทธิภาพในการนำเสนอองค์ความรู้
ของพยานผู้เชี่ยวชาญที่ไม่ดีเท่าที่ควร ซึ่งอาจเกิดขึ้นในขั้นตอนการถาม และการถามค้านที่ดำเนินการได้ไม่ดีพอ
และอาจเกิดขึ้นจากการใช้คำอธิบายหรือศัพท์เฉพาะทางที่ยากต่อการเข้าใจ๓๑  ยิ่งไปกว่านั้น หากในคดี
มีพยานผู้เชี่ยวชาญจากคู่ความทั้งสองฝ่าย การสืบพยานผู้เชี่ยวชาญที่ต้องผ่านขั้นตอนการถามและการถามค้าน
ในศาลย่อมใช้เวลานานกว่าที่จะนำสืบพยานผู้เชี่ยวชาญรายแรกจบ เมื่อมีการทิ้งช่วงไปนานก่อนที่จะกลับมา
นำสืบพยานผู้เชี่ยวชาญรายที่สองจากคู่กรณีฝ่ายตรงข้าม บริบทของประเด็นเฉพาะทางที่พยานผู้เชี่ยวชาญ
รายที่สองเบิกความอาจไม่ได้ต่อเนื่องเชื่อมโยงกับคำเบิกความของพยานผู้เชี่ยวชาญรายแรกแล้วก็เป็นได้๓๒
ลักษณะกระบวนพิจารณาคดีเช่นนี้ย่อมสร้างความยุ่งยากแก่ศาลในการชั่งน้าหนักการรับฟังพยานผู้เชี่ยวชาญ
ในคดี

๒. นวัตกรรมทางกฎหมาย : ระบบการสืบพยานผู้เชี่ยวชาญแบบเบิกความร่วม (Concurrent Experts
Evidence)

ตามปัญหาเกี่ยวกับการสืบพยานผู้เชี่ยวชาญที่ได้อธิบายไว้ข้างต้น ในปัจจุบันประเทศต่าง ๆ
ได้พัฒนาวิธีพิจารณาคดีว่าด้วยพยานผู้เชี่ยวชาญไปในทิศทางที่ยืดหยุ่นมากขึ้น  ทั้งนี้ อาจด้วยเหตุที่ว่า
การออกแบบโครงสร้างกฎหมายวิธีพิจารณาคดีว่าด้วยพยานผู้เชี่ยวชาญตามอิทธิพลจากข้อความคิด
ของระบบกล่าวหา หรือข้อความคิดของระบบไต่สวน ซึ่งเห็นได้ชัดว่าการตั้งพยานผู้เชี่ยวชาญตามรูปแบบ
ัด้งเดิมต่างก็มีข้อบกพร่อง ส่งผลให้มีการศึกษาถึงความเป็นไปได้ในการดำเนินกระบวนพิจารณาคดีว่าด้วย
พยานผู้เชี่ยวชาญอย่างหลากหลายมากขึ้นทั้งในแง่ของรูปแบบของการตั้งพยานผู้เชี่ยวชาญและในแ ง่
ของวิธีการสืบพยานผู้เชี่ยวชาญ

ในแง่ของรูปแบบการตั้งพยานผู้เชี่ยวชาญ หลายประเทศเริ่มเปิดรับรูปแบบการตั้ง
พยานผู้เชี่ยวชาญโดยไม่ยึดติดกับรูปแบบดั้งเดิมซึ่งเป็นไปตามอิทธิพลของระบบกล่าวหา (ซึ่งมักจะตั้ง
ผู้เชี่ยวชาญตามการเสนอชื่อของคู่ความ) หรือระบบไต่สวน (ซึ่งมักจะตั้งผู้เชี่ยวชาญโดยการริเริ่มของศาล)
อีกต่อไป ยกตัวอย่างเช่น กรณีของเครือรัฐออสเตรเลียที่ใช้ระบบกล่าวหาในการแสวงหาข้อเท็จจริงแห่งคดี
ได้แก้ไขระเบียบวิธีพิจารณาคดีของตนเพื่อเพิ่มบทบัญญัติให้ศาลมีดุลพินิจในการเลือกแต่งตั้งพยานผู้เชี่ยวชาญ
ตามการริเริ่มของศาลได้๓๓ หรือกรณีของสาธารณรัฐฝรั่งเศสซึ่งปรากฏคดีที่ศาลรับฟังพยานผู้ เชี่ยวชาญ
ตามการเสนอชื่อของคู่ความ (une expertise amiable) แม้รูปแบบการตั้งพยานผู้เชี่ยวชาญในลักษณะ
ดังกล่าวจะถือเป็นเรื่องใหม่ในประเทศที่ปกติแล้วจะใช้รูปแบบการตั้งพยานผู้เชี่ยวชาญโดยการริเริ่มของศาล
(une expertise judiciaire)๓๔ หรือกรณีของสหราชอาณาจักรที่มีการออกระเบียบและแนวปฏิบัติสำหรับ


๓๐ เพิ่งอ้าง.
๓๑ Ian Freckelton, Pransuna Reddy & Hugh Selby, Australian judicial perspective on expert

evidence: an empirical study (Australian Institution of Judicial Administration Incorporated 1999) 37.
๓๒ Steven Rares (เชิงอรรถ ๒๘).
๓๓ Federal Court Rule 2011 (Cth) r 23.01 (1).
๓๔ โปรดดู https://www.reedsmith.com/en/perspectives/2020/10/the-evidentiary-value-of-

party-appointed-expert-reports-under-french-law.


สำนักวิจัยและวิชาการ  สำนักงานศาลปกครอง  ๔๗


กระบวนวิธีพิจารณาคดีแพ่งที่ให้ศาลมีดุลพินิจในการกำหนดให้คู่ความร่วมกันเสนอชื่อพยานผู้เชี่ยวชาญ
รายเดียว (Single Joint Expert) ได้๓๕ เป็นต้น

ในแง่ของวิธีการสืบพยานผู้เชี่ยวชาญ หนึ่งในความพยายามเกี่ยวกับการออกแบบระบบ
การสืบพยานผู้เชี่ยวชาญที่ประสบความสำเร็จ คือ การคิดค้นรูปแบบการสืบพยานแบบเบิกความร่วม
(Concurrent Expert Evidence หรือที่เรียกอย่างไม่เป็นทางการว่า Hot-tubbing Procedure) ที่กำหนดให้
พยานผู้เชี่ยวชาญหลาย ๆ รายในคดีเดียวกันมานำเสนอมุมมองข้อคิดเห็นพร้อมกันในคราวเดียว ซึ่งต่างจาก
รูปแบบการนำสืบพยานผู้ เชี่ยวชาญแบบเดิมที่กำหนดลำดับขั้นตอนการสืบพยานแต่ละรายแยกกัน
เป็นรายคนในศาล รูปแบบการสืบพยานแบบเบิกความร่วมดังกล่าวพัฒนาขึ้นในเครือรัฐออสเตรเลียในช่วง
คริสต์ทศวรรษ ๑๙๗๐ โดยคณะกรรมการชี้ขาดด้านการแข่งขันทางการค้าแห่งประเทศออสเตรเลีย
(Australia Competition Tribunal)๓๖ และมีการรับรองให้นำไปใช้กับการพิจารณาคดีอื่น ๆ อย่างเป็นทางการ
ในช่วงคริสต์ทศวรรษ ๒๐๐๐ เมื่อเครือรัฐออสเตรเลียปฏิรูปกฎหมายวิธีพิจารณาความแพ่งให้เป็นไป
ในทิศทางเดียวกันทั้งประเทศด้วยการประกาศใช้ The Uniform Civil Procedure Rules๓๗  ต่อมา วิธีการ
สืบพยานในลักษณะดังกล่าวได้รับความสนใจในระดับสากล จนมีการนำไปใช้กับระบบกระบวนการยติธุรรม
ของประเทศในกลุ่ม Common Law เช่น สหราชอาณาจักร๓๘ สาธารณรัฐสิงคโปร์๓๙ และเขตปกครองพิเศษ
ฮ่องกง เป็นต้น ทั้งยังมีการนำไปปรับใช้ในชัน้อนุญาโตตุลาการการค้าระหว่างประเทศ การพิจารณาไต่สวน
ขององค์กรกำกับดูแล (Regulatory Board) ตลอดจนองค์กรที่มีอำนาจกึ่งตุลาการต่าง ๆ๔๐

๒.๑ ขั้นตอนการสืบพยานผู้เชี่ยวชาญแบบเบิกความร่วม
กระบวนการสืบพยานผู้เชี่ยวชาญแบบเบิกความร่วม คือ กระบวนการสืบพยานผู้เชี่ยวชาญ

ที่มุ่งเปิดโอกาสให้พยานผู้เชี่ยวชาญสามารถอภิปรายความเห็นของตนและเสวนาตอบโต้เกี่ยวกับความเห็น
ของพยานผู้เชี่ยวชาญรายอื่น ๆ โดยตรง (ไม่จำต้องรอตอบโต้ในขั้นตอนการถามค้านตามการพิจารณาค ดี
ในระบบกล่าวหา) เพื่อหาข้อสรุปของปัญหาข้อเท็จจริงร่วมกันระหว่างพยานผู้เชี่ยวชาญในประเด็นต่าง ๆ
อันจะเป็นประโยชน์ต่อศาลในการตีกรอบประเด็นพิพาทลงมาให้เหลือเพียงประเด็นที่พยานผู้เชี่ยวชาญ
ไม่อาจหาข้อสรุปร่วมกันได้  ทั้งนี้ แม้จะเป็นกรณีที่พยานผู้เชี่ยวชาญจะให้ความเห็นขัดแย้งกันทั้งหมด
ศาลก็ยังได้ประโยชน์จากการสืบพยานรูปแบบดังกล่าว เพราะกรณีเป็นการช่วยให้ศาลเห็นถึงความเห็น
ที่แตกต่างกันจากหลายแง่มุม ซึ่งความเห็นของพยานผู้เชี่ยวชาญที่ผ่านการสืบพยานแบบเบิกความร่วมนั้น
เป็นความเห็นที่ถูกโต้แย้งตรวจสอบอย่างเข้มข้นมาแล้วจากการเสวนาของพยานผู้เชี่ยวชาญ๔๑


๓๕ โปรดดู https://www.justice.gov.uk/courts/procedure-rules/civil/rules/part35/pd_part35#7.1.
๓๖ Gary Edmond, ‘Secrets of the Hot Tub : Expert Witnesses, Concurrent Evidence and

Judge-led Law Reform in Australia’ (2018) Civil Justice Quarterly, vol. 27, 51 – 82.
๓๗ Peter Garling, ‘Reflection on concurrent expert evidence’ (2011) The Journal of the

NSW Bar Association, 12-15.
๓๘ โปรดดู https://www.justice.gov.uk/courts/procedure-rules/civil/rules/part35/pd_part35#11.1.
๓๙ โปรดดูhttps://www.judiciary.gov.sg/civil/concurrent-expert-evidence-procedure
๔๐ โปรดดู https://steps-centre.org/pathways-methods-vignettes/methods-vignettes-concurrent-

evidence/
๔๑ Peter McClellan, ‘New Method with experts-Concurrent Evidence’ (2010) 3 J. Ct. Innovation 264

https://law.pace.edu/school-of-law/sites/pace.edu.school-of-law/files/IJIEA/jciMcClellan_New%20Methods%
20with%20Experts%203-9_cropped.pdf สืบค้นเมื่อวันที่ ๒๗ พฤศจิกายน ๒๕๖๕.


๔๘  รวมบทความทางวิชาการ (เอกสารอิเล็กทรอนิกส์) เล่ม ๓



ขั้นตอนการสืบพยานผู้เชี่ยวชาญแบบเบิกความร่วม อาจมีรายละเอียดปลีกย่อย
แตกต่างกันออกไปขึ้นอยู่กับแนวทางของศาลแต่ละประเทศ ตัวอย่างเช่น ในรัฐ New South Wales
แห่งเครือรัฐออสเตรเลีย การสืบพยานผู้เชี่ยวชาญนั้นอยู่ภายใต้บังคับของ The Uniform Civil Procedure
Rules 2005 Part 31 Division 2๔๒ ประกอบกับ The Supreme Court of New South Wales Practice
Note 11 (Joint Conference of Expert Witnesses) ซึ่งขั้นตอนการสืบพยานในรูปแบบดังกล่าวอาจแบ่งออกได้
เป็น ๗ ขั้นตอน๔๓ ตามลำดับดังต่อไปนี้

๑) ระบุประเด็นแห่งคดีที่จำเป็นต้องมีการสืบพยานผู้ เชี่ยวชาญเพื่อประกอบ
การพิจารณาคดี

๒) ให้พยานผู้เชี่ยวชาญแต่ละรายจัดทำรายงานส่วนบุคคล (Individual Expert Report)
๓) จัดให้มีการประชุมระหว่างพยานผู้เชี่ยวชาญแบบไม่จำต้องมีทนายความเข้าร่วมก็ได้๔๔

เพื่อวางกรอบการจัดทำรายงานร่วมของผู้เชี่ยวชาญ (Joint Report) ที่ต้องครอบคลุมเนื้อหาทั้งในประเด็น
ที่พยานผู้เชี่ยวชาญเห็นตรงกัน และในประเด็นที่ผู้เชี่ยวชาญเห็นต่างกัน พร้อมอธิบายเหตุผลโดยประมาณ
ที่พยานผู้เชี่ยวชาญเห็นต่างกันในประเด็นนั้น ๆ  ทั้งนี้ เนื้อหาการประชุมในชัน้นี้ไม่อาจยกขึ้นกล่าวอ้าง
ในการพิจารณาคดี หากไม่ได้รับความยินยอมจากคู่ความฝ่ายที่ได้รับผลกระทบ๔๕

๔) จัดทำรายงานร่วมของพยานผู้เชี่ยวชาญ (Joint Expert Report)
๕) นัดให้พยานผู้เชี่ยวชาญมาเบิกความพร้อมกันในศาล
๖) ให้โอกาสพยานผู้เชี่ยวชาญเบิกความอธิบายความเห็นของตนในประเด็นต่าง ๆ

และอนุญาตให้พยานผู้เชี่ยวชาญแต่ละคนแสดงทัศนะหรือตั้งคำถามต่อคำเบิกความของพยานผู้เชี่ยวชาญ
รายอื่น ๆ ได้

๗) ดำเนินกระบวนการถามค้านพยานผู้เชี่ยวชาญ ซึ่งในขั้นนี้คู่ความมักจะตระเตรียม
และเสนอหัวข้อประเด็นที่ต้องการถามค้านต่อศาลก่อนที่จะเริ่มทำการถามค้าน

สำหรับสหราชอาณาจักรนั้น รูปแบบการสืบพยานผู้เชี่ยวชาญแบบเบิกความร่วมถูกนำมาใช้
เป็นครั้งแรกเมื่อ Civil Procedure Rules Part 35 และ Practice Direction of CPR Part 35๔๖ มีผลใช้บังคับ
โดยอาจกล่าวได้ว่าการเปลี่ยนแปลงรูปแบบการสืบพยานผู้เชี่ยวชาญในระบบศาลของสหราชอาณาจักร


๔๒ โปรดดู http://legislation.nsw.gov.au/html/inforce/currents/sl-2005-0418
๔๓ Rachel Pepper, ‘Hot-tubbing: The Use of Concurrent Expert Evidence In The Land and

Environment Court of New South Wales and Beyond’ 13-15  สืบค้นเมื่อวันที่ ๑๘ พฤศจิกายน ๒๕๖๕.

๔๔ Rules 31.24 (2) of the Uniform Civil Procedure Rules 2005
‘The court may direct that the conference be held—(a) with or without the attendance

of the party affected or their legal representative…’
๔๕ Rules 31.24 (5) of the Uniform Civil Procedure Rules 2005

‘Unless the parties affected agree, the content of the conference between the expert
witnesses must not be referred to at any hearing.’

๔๖ โปรดดู http://www.justice.gov.uk/courts/procedure-rules/civil/rules/part35/pd_part35#11.1


สำนักวิจัยและวิชาการ  สำนักงานศาลปกครอง  ๔๙


ได้รับอิทธิพลจากพัฒนาการทางกฎหมายของเครือรัฐออสเตรเลีย๔๗ ส่งผลให้ขั้นตอนและรายละเอียด
ของการสืบพยานผู้เชี่ยวชาญแบบเบิกความร่วมของศาลในสหราชอาณาจักรมีความคล้ายคลึงกับขั้นตอน
ที่ใช้อยู่ในเครือรัฐออสเตรเลีย

ในส่วนของประเทศสาธารณรัฐสิงคโปร์ ศาลชัน้ต้น (State Courts or Subordinate
Courts) ของสาธารณรัฐสิงคโปร์ได้นำการสืบพยานผู้เชี่ยวชาญแบบเบิกความร่วมมาใช้เช่นกัน โดยเผยแพร่
รายละเอียดเกี่ยวกับการดำเนินกระบวนการดังกล่าวไว้ที่หน้าเว็บไซต์ของศาล๔๘ ซึ่งสามารถสรุปขั้นตอน
การสืบพยานแบบเบิกความร่วมออกมาเป็นแผนผังได้ดังนี้๔๙









๔๗ Peter Jackson, Lord Justice of Court of Appeal, ‘Concurrent Expert Evidence – a gift from
Australia’ (The London Conference of Commercial Bar Association of Victoria, 29 June 2026)

๔๘ โปรดดู https://www.judiciary.gov.sg/civil/concurrent-expert-evidence-procedure
๔๙ โปรดดู https://www.judiciary.gov.sg/docs/default-source/civil-docs/concurrent_expert_

evidence.pdf

พยานผู้เชี่ยวชาญสาบานตนพร้อมกันในศาล

พยานผู้เชี่ยวชาญแต่ละคนเบิกความในประเด็นปัญหาที่หนึ่งเรียงกัน
ไป

สลับกันให้ความเห็นเกี่ยวกับคำเบิกความของพยานผู้เชี่ยวชาญรายอื่น ๆ

ศาลสามารถถามคำถามเพิ่มเติมในเวลาใดก็ได้

ฝ่ายผู้ถูกฟ้องคดีถามค้านพยานผู้เชี่ยวชาญของผู้ฟ้องคดี
ตามด้วยการให้ฝ่ายผู้ฟ้องคดีถามติงพยานผู้เชี่ยวชาญของตน

ฝ่ายผู้ฟ้องคดีถามค้านพยานผู้เชี่ยวชาญของผู้ถูกฟ้องคดี
ตามด้วยการให้ฝ่ายผู้ถูกฟ้องคดีถามติงพยานผู้เชี่ยวชาญของตน

พยานผู้เชี่ยวชาญกล่าวสรุปประเด็นปัญหาที่หนึ่ง

ดำเนินขั้นตอนข้างต้นสำหรับประเด็นปัญหาถัดไปจนครบทุกประเด็น

สิ้นสุดกระบวนการสืบพยานผู้เชี่ยวชาญแบบเบิกความร่วม


๕๐  รวมบทความทางวิชาการ (เอกสารอิเล็กทรอนิกส์) เล่ม ๓



๒.๒ ประโยชน์ที่ได้จากการใช้วิธีสืบพยานผู้เชี่ยวชาญแบบเบิกความร่วม
ตามที่ได้กล่าวไปในขั้นต้นว่าวิธีการสืบพยานผู้เชี่ยวชาญแบบเบิกความร่วมถูกคิดค้นขึ้น

ในเครือรัฐออสเตรเลีย ประโยชน์ของการใช้รูปแบบการสืบพยานดังกล่าวปรากฏอย่างชัดเจนในคดี Coonawarra
Penola Wine Industry Assoc Inc v Geographical Indications Committee [2001] AATA 884 ซึ่งเป็น
คดีพิพาทที่ผู้ผลิตไวน์ฟ้องต่อคณะกรรมการวินิจฉัยอุทธรณ์ทางปกครอง (The Administrative Appeals
Tribunal) จากเหตุที่คณะกรรมการสิ่งบ่งชี้ทางภูมิศาสตร์ปฏิเสธคำขออนุญาตใช้สถานะ “สิ่งบ่งชี้ทางภูมิศาสตร์”
(Geographical Indication) กับไวน์ของตนที่ผลิตในเขตพื้นที่ทางใต้ของเครือรัฐออสเตรเลียที่เรียกว่า
“Coonawarra” ซึ่งมีชื่อเสียงเรื่องการเพาะปลูกองุ่นเพื่อผลิตไวน์ ในคดีดังกล่าว คณะกรรมการวินิจฉัยอุทธรณ์
ทางปกครองได้ใช้วิธีการสืบพยานผู้เชี่ยวชาญแบบเบิกความร่วมในการไต่สวน ผลปรากฏว่าจากเดิมที่
คณะกรรมการวินิจฉัยอุทธรณ์ทางปกครองคาดว่าต้องใช้เวลาประมาณหกเดือนในการพิจารณาคดีนั้น
ระยะเวลาพิจารณาคดีกลับลดลงเหลือเพียงห้าสัปดาห์เท่านั้น เมื่อมีการนำวิธีการสืบพยานผู้เชี่ยวชาญ
แบบเบิกความร่วมมาใช้ในคดี๕๐ ด้วยเหตุนี้ จึงกล่าวได้ว่าวิธีการสืบพยานผู้เชี่ยวชาญแบบเบิกความร่วม
มีจุดแข็งที่สำคัญ คือ ช่วยลดระยะเวลาการพิจารณาคดีได้ เมื่อเทียบกับการสืบพยานผู้เชียวชาญแบบ่ัด้งเดิม
ที่ใช้ในเครือรัฐออสเตรเลีย

ในส่วนของสหราชอาณาจักรนั้นพบว่า  มีการนำวิธีการสืบพยานผู้ เชี่ยวชาญ
แบบเบิกความร่วมไปปรับใช้ในคดีหลายประเภทเช่นกัน โดยหนึ่งในคดีสำคัญที่มีการนำวิธีการสืบพยาน
ในรูปแบบข้างต้นไปใช้ คือ คดี Streetmap.EU Ltd v Google Inc., Google Ireland Limited and Google
UK Limited [2016] EWHC 253 (Ch) ซึ่งเป็นคดีพิพาทเกี่ยวกับการแข่งขันทางการค้า ในคดีดังกล่าว
ผู้ฟ้องคดีซึ่งเป็นบริษัทสัญชาติอังกฤษที่ให้บริการเว็บไซต์แผนที่ออนไลน์ที่เรียกว่า “Streetmap” กล่าวหาว่า
บริษัท Google ซึ่งเป็นผู้ผลิตเครื่องมือค้นหาหรือ “Search Engine” ที่แพร่หลายที่สุดในอินเทอร์เน็ตได้จัดวาง
เครื่องมือแผนที่ออนไลน์ของบริษัทตนเองที่เรียกว่า “Google Map” ไว้เป็นตัวเลือกแนะนำสำหรับการค้นหา
ผู้ฟ้องคดีจึงฟ้องบริษัท Google ในความผิดฐานมีพฤติกรรมที่ใช้อำนาจเหนือตลาดโดยไม่ชอบ (Abuse of
Dominant Position) อันเป็นการละเมิดต่อกฎหมายแข่งขันทางการค้าของทั้งสหราชอาณาจักรและสหภาพยุโรป
การสืบพยานผู้เชี่ยวชาญในคดีนี้ใช้พยานผู้เชี่ยวชาญด้านเศรษฐศาสตร์สองราย ซึ่งเป็นพยานผู้เชี่ยวชาญ
จากฝ่ายผู้ฟ้องคดีและผู้ถูกฟ้องคดีมาเบิกความร่วมกัน๕๑ ซึ่งผู้พิพากษาได้ให้ความเห็นไว้ว่า หากใช้วิธีการ
สืบพยานแบบัด้งเดิมอาจต้องใช้เวลาถึงสองวันในการสืบพยานผู้เชี่ยวชาญ แต่คดีนี้กลับใช้เวลาเพียงหนึ่งวัน๕๒
และแม้พยานผู้เชี่ยวชาญจะยังมีประเด็นที่ตีความต่างกันในบางส่วน แต่กระบวนการสืบพยานผู้เชี่ยวชาญ
แบบเบิกความร่วม ก็นำไปสู่การแลกเปลี่ยนความเห็นกันอย่างสร้างสรรค์ (Constructive Exchange)
และทำให้พยานผู้เชี่ยวชาญตกลงได้และเห็นตรงกันในบางส่วน๕๓


๕๐ Garry Downes, ‘Problem with expert evidence – are single or court-appointed experts

the answer?’ (2006) 15.4 Journal of Judicial Administration 187-188.
๕๑ Civil Justice Council’s Civil Litigation Review Working Group, ‘Concurrent Expert Evidence

and ‘Hot-tubbing’ In English Litigation Since the ‘Jackson Reforms : A Legal and Empirical Study’ (Submitted
to Civil Justice Council 2016) 42.

๕๒ เพิ่งอ้าง ๕๘.
๕๓ เพิ่งอ้าง ๕๙.


สำนักวิจัยและวิชาการ  สำนักงานศาลปกครอง  ๕๑



กล่าวโดยสรุป ข้อดีของการใช้วิธีการสืบพยานผู้เชี่ยวชาญแบบเบิกความร่วม
อาจสรุปออกมาได้ ๕ ประการ๕๔ ได้แก่ ประการที่หนึ่ง วิธีการสืบพยานผู้เชี่ยวชาญในรูปแบบดังกล่าว
ช่วยลดระยะเวลาในการสืบพยาน ประการที่สอง วิธีการสืบพยานผู้เชี่ยวชาญในรูปแบบดังกล่าวช่วยให้ศาล
มองเห็นประเด็นพิพาทได้ชัดเจนยิ่งขึ้น เนื่องจากการสืบพยานในลักษณะดังกล่าวจะช่วยตัดประเด็นที่พยาน
ผู้เชี่ยวชาญเห็นตรงกันออก โดยเหลือไว้เพียงประเด็นที่พยานผู้เชี่ยวชาญเห็นต่างกันและพยานหลักฐาน
ที่เกี่ยวข้องหรือส่งผลต่อการตีความที่ต่างกันของพยานผู้เชี่ยวชาญก็จะถูกนำมาถกเถียงกันอย่างเป็นระบบ
โดยศาลจะได้รับฟังเหตุผลกระบวนการคิดของพยานผู้เชี่ยวชาญแต่ละรายในเรื่องดังกล่าว ประการที่สาม
วิธีการสืบพยานผู้เชี่ยวชาญในรูปแบบดังกล่าวช่วยลดความเสี่ยงที่พยานผู้เชี่ยวชาญจะเบิกความแบบมุ่งให้ผู้ฟัง
สับสน (Obfuscate) เนื่องจากในรูปแบบการสืบพยานที่พยานผู้เชี่ยวชาญเผชิญหน้ากัน ผู้เชี่ยวชาญรายอื่น
ย่อมพร้อมที่จะเปิดโปงผู้เชี่ยวชาญรายที่เบิกความผิดเพี้ยนไปจากหลักวิชาได้ทันที ประการที่สี่ วิธีการ
สืบพยานผู้เชี่ยวชาญในรูปแบบดังกล่าวจะช่วยให้ศาลควบคุมกระบวนการสืบพยานผู้เชี่ยวชาญได้ดีขึ้น
เพราะศาลเป็นผู้ควบคุมการเสวนาแลกเปลี่ยนความเห็นของพยานผู้เชี่ยวชาญเอง และลดบทบาท
ของทนายความในการถามนำ ประการที่ห้า วิธีการสืบพยานผู้เชี่ยวชาญในรูปแบบดังกล่าวช่วยเปิดโอกาส
ให้พยานผู้เชี่ยวชาญสามารถให้ความเห็นของตนต่อประเด็นต่าง ๆ ด้วยคำพูดของตัวเองอย่างเป็นอิสระยิ่งขึ้น

๓. การปรับใช้ระบบการสืบพยานผู้เชี่ยวชาญแบบเบิกความร่วมในการพิจารณาคดีปกครองของไทย
พระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ ประกอบกับ

ระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓
กำหนดให้ศาลปกครองนำระบบไต่สวนมาใช้ในการพิจารณาพิพากษาคดี ศาลจึงมีบทบาทและอำนาจ
ในการดำเนินกระบวนพิจารณาและแสวงหาข้อเท็จจริงเพื่อพิจารณาและวินิจฉัยชี้ขาดประเด็นแห่ งคดี
ในส่วนของการใช้พยานผู้เชี่ยวชาญเพื่อประกอบการพิจารณาคดีนั้น บทบัญญัติมาตรา ๕๕ วรรคสาม
แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ ให้อำนาจศาลในการดำเนินการ
แสวงหาข้อเท็จจริงจากพยานผู้เชี่ยวชาญ โดยบัญญัติไว้ว่า “ในการพิจารณาพิพากษาคดี ศาลปกครอง
อาจตรวจสอบและแสวงหาข้อเท็จจริงได้ตามความเหมาะสม  ในการนี้ ศาลปกครองจะรับฟังพยานบุคคล
พยานเอกสาร พยานผู้เชี่ยวชาญ หรือพยานหลักฐานอื่นนอกเหนือจากพยานหลักฐานของคู่กรณีได้ ตามที่
เห็นสมควร” โดยการดำเนินกระบวนพิจารณาเพื่อแสวงหาข้อเท็จจริงจากพยานผู้เชี่ยวชาญนั้นต้องพิจารณา
ข้อ ๕๕ แห่งระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓
ที่กำหนดไว้ว่า “เมื่อศาลเห็นสมควรหรือคู่กรณีมีคำขอ ศาลอาจมีคำสั่งตั้งพยานผู้เชี่ยวชาญเพื่อศึกษา
ตรวจสอบ หรือวิเคราะห์ในเรื่องใด ๆ เกี่ยวกับคดี อันมิใช่เป็นการวินิจฉัยข้อกฎหมาย แล้วให้ทำรายงาน
หรือให้ถ้อยคำต่อศาลได้ โดยรายงานหรือบันทึกการให้ถ้อยคำของพยานผู้เชี่ยวชาญ ให้ส่งสำเนาให้คู่กรณี
ที่เกี่ยวข้องเพื่อทำข้อสังเกตเสนอต่อศาลภายในระยะเวลาที่ศาลกำหนด และศาลอาจมีคำสั่งให้พยานผู้เชี่ยวชาญ
มาให้ถ้อยคำต่อศาลประกอบรายงานของตนได้ โดยศาลต้องแจ้งกำหนดการให้ถ้อยคำของพยานผู้เชี่ยวชาญ
ให้คู่กรณีที่เกี่ยวข้องทราบล่วงหน้าเพื่อเปิดโอกาสให้คู่กรณีคัดค้านหรือชี้แจงข้อเท็จจริงได้ ”  นอกจากนี้
ในคดีปกครองเกี่ยวกับสิ่งแวดล้อม ตุลาการเจ้าของสำนวนสามารถพิจารณาข้อ ๖ วรรคสอง ของคำแนะนำ
ของประธานศาลปกครองสูงสุดในการดำเนินคดีปกครองเกี่ยวกับสิ่งแวดล้อม เพื่อเป็นแนวทาง


๕๔ Rachel Pepper (เชิงอรรถ ๓๗) ๑๘.


๕๒  รวมบทความทางวิชาการ (เอกสารอิเล็กทรอนิกส์) เล่ม ๓


ในการตั้งพยานผู้เชี่ยวชาญในคดีได้ โดยข้อ ๖ วรรคสอง ของคำแนะนำของประธานศาลปกครองสูงสุด
ในการดำเนิน คดีปกครองเกี่ยวกับสิ่งแวดล้อม กำหนดว่า “การพิจารณาตั้งพยานผู้เชี่ยวชาญ ศาลพึงคำนึงถึง
ความเป็นกลาง ความรู้ ประสบการณ์ และประวัติการทำงานของพยานผู้เชี่ยวชาญ ความเป็นที่ยอมรับ
ของหลักการและทฤษฎีที่พยานผู้เชี่ยวชาญเสนอ รวมทั้งประโยชน์ส่วนได้เสียของพยานผู้เชี่ยวชาญดังกล่าว”
ทั้งนี้ มีข้อสังเกตว่าหลักการที่ปรากฏในคำแนะนำของประธานศาลปกครองสูงสุดในการดำเนินคดีปกครอง
เกี่ยวกับสิ่งแวดล้อมในเรื่องดังกล่าวมีลักษณะเป็นการวางข้อพิจารณาที่เป็นการทั่วไป ศาลปกครอง
จึงสามารถปรับใช้หลักการดังกล่าวเพื่อเป็นแนวทางในการตั้งพยานผู้เชี่ยวชาญในคดีอื่น ๆ ได้เช่นกัน

เมื่อพิจารณาพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒
และระเบียบที่เกี่ยวข้องแล้วย่อมเห็นได้ว่า ด้วยอำนาจตามระเบียบของที่ประชุมใหญ่ตุลาการในศาลปกครองสูงสุด
ว่าด้วยวิธีพิจารณาคดีปกครอง พ.ศ. ๒๕๔๓ การนำวิธีสืบพยานผู้เชี่ยวชาญแบบเบิกความร่วมมาปรับใช้
ในศาลปกครองย่อมไม่ขัดต่อระเบียบที่มีอยู่แต่อย่างใด เนื่องจากอำนาจตามข้อ ๕๕ แห่งระเบียบของที่ประชุมใหญ่
ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓ ครอบคลุมการดำเนินการ
ตามขั้นตอนการสืบพยานผู้เชี่ยวชาญแบบเบิกความร่วมตามที่ได้อธิบายไว้ข้างต้นนั้น กล่าวคือ เมื่อตุลาการ
เจ้าของสำนวนเรียกให้พยานผู้เชี่ยวชาญจัดทำรายงาน (Expert Report) เพื่อกำหนดว่าประเด็นทางเทคนิคใดบ้าง
ที่พยานผู้เชี่ยวชาญให้ความเห็นตรงกันหรือต่างกัน ในขั้นตอนต่อไป ตุลาการเจ้าของสำนวนก็สามารถใช้อำนาจ
เรียกไต่สวนพยานผู้เชี่ยวชาญทุกรายพร้อมกันในคราวเดียวได้ เพื่อให้พยานผู้เชี่ยวชาญได้ ชี้แจงถกเถียง
ให้กระจ่างว่าความเห็นที่แตกต่างกันระหว่างผู้เชี่ยวชาญแต่ละรายนั้นเกิดขึ้นจากการอ้างอิงพยานหลักฐาน
ชิ้นใดหรือเกิดจากการตีความทฤษฎีใด โดยให้พยานผู้เชี่ยวชาญให้ถ้อยคำพร้อมกันแบบไล่เรียงประเด็นพิพาท
ทีละประเด็นเพื่อให้ง่ายต่อการพิจารณา  ทั้งนี้ มีข้อสังเกตว่าบทบัญญัติดังกล่าวเปิดช่องให้ตุลาการเจ้าของสำนวน
มีดุลพินิจในการเลือกใช้วิธีการแสวงหาข้อเท็จจริงจากพยานผู้เชี่ยวชาญในรูปแบบต่าง ๆ ตามที่เห็นสมควรได้ว่า
จะใช้วิธีการแสวงหาข้อเท็จจริงผ่านเอกสารรายงานที่พยานผู้เชี่ยวชาญจัดทำขึ้นโดยไม่เรียกพยานผู้เชี่ยวชาญ
มาไต่สวน หรือใช้วิธีการสืบพยานผู้เชี่ยวชาญแบบเบิกความร่วมหรือรูปแบบอื่นใด

อนึ่ง ศาลปกครองได้ใช้อำนาจตามบทบัญญัติดังกล่าวแล้วในคดีที่มีลักษณะเป็นข้อพิพาท
ที่อิงข้อเท็จจริงในสาขาเฉพาะทาง ยกตัวอย่างเช่น คดีพิพาทด้านโทรคมนาคม๕๕ คดีพิพาทด้านการก่อสร้าง
งานโยธา๕๖ คดีพิพาทด้านสิ่งแวดล้อม๕๗ คดีพิพาทด้านสุขอนามัย๕๘ และคดีพิพาทด้านที่ดิน๕๙ เป็นต้น
แต่เมื่อพิจารณาข้อมูลสถิติเกี่ยวกับคดีที่มีการใช้พยานผู้เชี่ยวชาญแล้วจะพบว่าศาลปกครองมักตั้งพยาน
ผู้เชี่ยวชาญในลักษณะดั้งเดมิ กล่าวคือ ศาลจะเป็นผู้เลือกพยานผู้เชี่ยวชาญ (ซึ่งมักจะเป็นบุคลากรของ
หน่วยงานทางปกครอง) และแสวงหาข้อเท็จจริงจากพยานผู้เชี่ยวชาญรายดังกล่าวผ่านรายงานซึ่งพยาน
ผู้เชี่ยวชาญจัดทำเพื่อชี้แจงต่อศาล โดยไม่ปรากฏว่ามีการใช้วิธีแสวงหาข้อเท็จจริงด้วยการตั้งพยาน


๕๕ ตัวอย่าง คำพิพากษาศาลปกครองสูงสุดที่ อ. ๑๐๗/๒๕๖๔
๕๖ ตัวอย่าง คำพิพากษาศาลปกครองสูงสุดที่ อ. ๑๗๖/๒๕๕๗
๕๗ ตัวอย่าง คำพิพากษาศาลปกครองสูงสุดที่ อ. ๗๓๐-๗๔๘/๒๕๕๗
๕๘ ตัวอย่าง คำพิพากษาศาลปกครองสูงสุดที่ อ. ๑๑๔๙/๒๕๕๘
๕๙ ตัวอย่าง คำพิพากษาศาลปกครองอุดรธานี คดีหมายเลขแดงที่ ๗๙/๒๕๕๙


สำนักวิจัยและวิชาการ  สำนักงานศาลปกครอง  ๕๓


ผู้เชี่ยวชาญจากหลายฝ่ายเพื่อมาประชุมร่วมกันก่อนการจัดทำรายงานร่วมของพยานผู้เชี่ยวชาญ ( Joint
Expert Report) หรือใช้วิธีการสืบพยานผู้เชี่ยวชาญแบบเบิกความร่วมแต่อย่างใด๖๐

ทั้งนี้ ผู้เขียนเห็นว่า การที่ศาลปกครองจะใช้ดุลพินิจเลือกใช้วิธีการแสวงหาข้อเท็จจริง
แห่งคดีในลักษณะใดนั้นต้องคำนึงถึงการตอบสนองต่อความซับซ้อนและลักษณะเฉพาะของคดีในศาสตร์ต่าง ๆ
เป็นสำคัญ  ดังนั้น แนวทางที่ศาลปกครองเคยใช้เพื่อการแสวงหาข้อเท็จจริงจากพยานผู้เชี่ยวชาญอาจไม่เพียงพอ
ต่อการอำนวยความยติธุรรมในคดีพิพาทที่มีความซับซ้อนมากขึ้น  โดยเฉพาะในด้านการกำกับดูแล
การแข่งขันทางการค้า เช่น คดีที่ฟ้องขอให้ศาลตรวจสอบความชอบด้วยกฎหมายในเชิงเนื้อหาของคำสั่งอนุญาต
ให้ควบรวมกิจการ๖๑ โดยในปัจจุบันองค์กรและประเทศต่าง ๆ ให้ความสนใจในการพัฒนารูปแบบการนำสืบ
พยานผู้เชี่ยวชาญด้านเศรษฐศาสตร์ให้มีประสิทธิภาพยิ่งขึ้นสำหรับการพิจารณาคดีพิพาทเกี่ยวกับ
การแข่งขันทางการค้า๖๒ และรายงานหรือข้อแนะนำระดับนานาชาติหลายฉบับได้ยกรูปแบบการสืบพยาน
ผู้เชี่ยวชาญแบบเบิกความร่วมขึ้นมาเป็นต้นแบบของการพัฒนากระบวนพิจารณาคดีว่าด้วยพยานผู้เชี่ยวชาญ๖๓

นอกจากนี้ ผู้เขียนเชื่อว่าการปรับใช้วิธีการสืบพยานผู้เชี่ยวชาญแบบเบิกความร่วม
ในคดีปกครองจะเป็นประโยชน์ต่อศาลปกครองโดยไม่จำกัดเพียงคดีพิพาทเกี่ยวกับการแข่งขันทางการค้า
เท่านั้น เนื่องจากวิธีการสืบพยานในลักษณะดังกล่าวเป็นผลผลิตของการตกผลึกจากปัญหาที่ปรากฏ
ในกระบวนการแสวงหาข้อเท็จจริงจากพยานผู้เชี่ยวชาญ จนเกิดเป็นวิธีการสืบพยานผู้เชี่ยวชาญที่มุ่งแก้ปัญหา
ทั้งในประเด็นเรื่องประสิทธิภาพการให้ถ้อยคำของพยานผู้เชี่ยวชาญและในประเด็นเรื่องความเป็นกลาง
ของพยานผู้เชี่ยวชาญ กล่าวคือ แม้ศาลปกครองจะใช้ระบบไต่สวนอันทำให้ไม่พบอุปสรรคในการต้องนำสืบ
พยานผู้เชี่ยวชาญด้วยการถามค้าน ซึ่งมักส่งผลกระทบต่อประสิทธิภาพการนำเสนอข้อมูลจากพยานผู้เชี่ยวชาญ
แต่หากมีการปรับใช้วิธีการสืบพยานผู้เชี่ยวชาญแบบเบิกความร่วมในการพิจารณาคดีปกครอง การดำเนิน
กระบวนพิจารณาคดีของศาลปกครองก็สามารถพัฒนาขึ้นได้ เพราะวิธีการดังกล่าวจะช่วยให้ตุลาการ
เจ้าของสำนวนกำหนดประเด็นพิพาทในทางข้อเท็จจริงเชิงเทคนิคได้ง่ายขึ้น อีกทั้งยังช่วยลดปัญหาเรื่อง
อคติที่แฝงอยู่ในความเห็นของพยานผู้เชี่ยวชาญได้ เนื่องจากพยานผู้เชี่ยวชาญจากหลายฝ่ายย่อมตรวจสอบ
ความถูกต้องของความเห็นของฝ่ายตรงข้ามระหว่างที่เบิกความ หรือตุลาการเจ้าของสำนวนอาจใช้ดุลพินิจ
ตั้งผู้เชี่ยวชาญตามที่ศาลเห็นสมควรเพื่อให้เบิกความร่วมกับพยานผู้เชี่ยวชาญตามการเสนอชื่อของคู่กรณี
เพื่อให้ง่ายต่อการชั่งน้าหนักการรับฟังพยานผู้เชี่ยวชาญก็ได้


๖๐ โปรดดู ซันดารันด์ สาระนันท์, คู่มือการปฏิบัติงานกรณีศาลปกครองมีคำสั่งแต่งตั้งพยานผู้เชี่ยวชาญ

ของศาลปกครอง (ฉบับปรับปรุงพฤศจิกายน ๒๕๖๔) (สำนักงานศาลปกครองนครสวรรค์ ๒๕๖๔).
๖๑ โปรดดู คำสั่งศาลปกครองสูงสุดที่ ๗๖๙/๒๕๖๕ ซึ่งเป็นคดีฟ้องขอให้เพิกถอนคำสั่งคณะกรรมการ

แข่งขันทางการค้า ที่ ๙๓/๒๕๖๓ ที่มีมติอนุญาตให้ควบรวมธุรกิจระหว่างบริษัท ซ.พี.รีเทลี ดีเวลลอปเม้นท์ จำกัด
และบริษัท เทสโก้ สโตร์ส (ประเทศไทย) จำกัด.

๖๒ Claus-Dieter Ehlermann, Mel Marquis, European Competition Law Annual 2009 :
The Evaluation of Evidence and its Judicial Review in Competition Case https://cadmus.eui.eu/bitstream/
handle/1814/18457/Marquis_2011_RulesThatGovernRules.pdf?isAllowed=y&sequence=1 สืบค้นเมื่อวันที่
๑๐ ธันวาคม ๒๕๖๕.

๖๓ OECD, Competition Primer for ASEAN Judges  สืบค้นเมื่อวันที่ ๑๐ ธันวาคม ๒๕๖๕.


๕๔  รวมบทความทางวิชาการ (เอกสารอิเล็กทรอนิกส์) เล่ม ๓


บทสรุป

ในปัจจุบัน ศาลมีแนวโน้มที่ต้องพิจารณาคดีที่ยึดโยงองค์ความรู้ทางเทคนิคหรือศาสตร์เฉพาะทาง
เพิ่มขึ้นตามการพัฒนาของเศรษฐกิจ สังคม และเทคโนโลยี เช่นนี้ การพัฒนาระบบการสืบพยานผู้เชี่ยวชาญ
ให้ตอบสนองต่อความซับซ้อนของคดีพิพาทจึงเป็นเรื่องที่เป็นประโยชน์อย่างยิ่งต่อกระบวนการพิจารณาคดี
ของศาล เพราะการวินิจฉัยชี้ขาดตัดสินคดีได้อย่างตรงตามข้อเท็จจริงที่เกิดขึ้นนั้นเป็นปัจจัยสำคัญที่ทำให้
เกิดความเชื่อมั่นต่อองค์กรตุลาการ จากการศึกษาถึงปัญหาที่ปรากฏในการสืบพยานผู้เชี่ยวชาญทั้งในลักษณะ
ของพยานผู้เชี่ยวชาญที่ตั้งขึ้นตามการเสนอชื่อโดยคู่ความและในลักษณะที่ตั้งขึ้นตามการริเริ่มของศาล
พบว่าปัญหาหลักที่พบในการใช้พยานผู้เชี่ยวชาญ คือ ปัญหาเรื่องความเป็นกลางของพยานผู้เชี่ยวชาญ
และปัญหาเรื่องของประสิทธิภาพในการนำสืบและการถ่ายทอดความเห็นของพยานผู้เชี่ยวชาญในศาล
โดยศาลของประเทศต่าง ๆ ได้มีการสำรวจและศึกษาวิเคราะห์ปัญหาที่พบในระบบกระบวนการพิจารณาคดี
ของตนก่อนจะปฏิรูประบบการสืบพยานผู้เชี่ยวชาญให้รวดเร็ว ตรงประเด็น และตอบสนองต่อการนำไปพิจารณา
เพื่อประกอบการวินิจฉัยคดีมากขึ้น อันจะเห็นได้จากผลผลิตจากประเทศเครือรัฐออสเตรเลียที่มีการพัฒนา
วิธีการสืบพยานแบบเบิกความร่วมขึ้นมาเพื่อแก้ปัญหาดังกล่าว ในกรณีของศาลปกครองของประเทศไทย
หากศาลปกครองเล็งเห็นความสำคัญและต้องการปรับปรุงพัฒนาวิธีการสืบพยานผู้เชี่ยวชาญให้มีประสิทธิภาพ
ยิ่งขึ้น ศาลปกครองสามารถปรับใช้วิธีการสืบพยานแบบเบิกความร่วมในการพิจารณาคดีได้โดยอาศัยอำนาจ
ตามข้อ ๕๕ แห่งระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง
พ.ศ. ๒๕๔๓ จึงเป็นที่น่าสนใจว่า เมื่อคดีที่อยู่ในอำนาจพิจารณาพิพากษาของศาลปกครองมีความซับซ้อน
มากขึ้นอย่างมีนัยสำคัญ รูปแบบการสืบพยานผู้เชี่ยวชาญในคดีปกครองของประเทศไทยนั้นจะมีการพัฒนา
เพื่อให้ตอบสนองต่อความซับซ้อนของคดีหรือไม่ อย่างไร ในอนาคต















คำสั่งทางปกครองที่มีผลสองทางในระบบกฎหมายไทย*


นิติกร  ชัยวิเศษ**


๑. ข้อความเบื้องต้น
คำสั่งทางปกครองเป็นหนึ่งในเครื่องมือของฝ่ายปกครองที่มีความสำคัญในการดำเนินกิจการ

ทางปกครองของฝ่ายปกครอง ที่ทำให้บทบัญญัติแห่งกฎหมายที่เป็นนามธรรมได้รับการปรับบทและนำมา
บังคับใช้กับข้อเท็จจริงเฉพาะกรณีและเฉพาะราย และในมุมมองของผู้รับคำสั่งทางปกครอง คำสั่งทางปกครอง
ยังมีความสำคัญต่อสิทธิและหน้าที่ของผู้รับคำสั่งทางปกครองที่อาจได้รับสิทธิหรือได้รับภาระจากคำสั่ง
ทางปกครอง  นอกจากนี้ คำสั่งทางปกครองยังมีความสำคัญในการควบคุมการกระทำของฝ่ายปกครอง
เนื่องจากเป็นวัตถุที่ตกอยู่ภายใต้การควบคุมตรวจสอบของศาลปกครองได้ การพิจารณาและจัดให้การกระทำใด
ของฝ่ายปกครองเป็นคำสั่งทางปกครองจึงมีความสำคัญยิ่งต่อการคุ้มครองสิทธิของประชาชน

โดยทั่วไปแล้ว คำสั่งทางปกครองจะมีผลต่อบุคคลเฉพาะรายและเฉพาะกรณี กล่าวคือ จะมีผล
ต่อบุคคลใดบุคคลหนึ่งโดยเฉพาะเจาะจง แม้ว่าในคำสั่งนั้นจะกล่าวถึงบุคคลหลายคนก็ตาม แต่ผลทางกฎหมาย
จะเกิดขึ้นกับบุคคลนั้นโดยไม่เกี่ยวโยงกับบุคคลอื่น เช่น การอินุมัตปริญญาบัตรให้นักศึกษาในรุ่นใดรุ่นหนึ่ง
หรือคำสั่งลงโทษทางวินัยข้าราชการหลายรายในคราวเดียวกัน ซึ่งมีผลต่อบุคคลแต่ละรายแยกออกจากกัน
การโต้แย้งความชอบด้วยกฎหมายของคำสั่งดังกล่าวก็ต้องกระทำโดยแยกออกจากกัน อย่างไรก็ดี มีคำสั่ง
ทางปกครองอีกประเภทหนึ่งที่เรียกว่า คำสั่งทางปกครองที่มีผลสองทางหรือคำสั่งทางปกครองที่มีผล
ต่อบุคคลที่สาม คำสั่งทางปกครองประเภทนี้มีบุคคลผู้รับคำสั่งหลายคน แต่ผู้รับคำสั่งแต่ละคนจะได้รับ
ผลของคำสั่งแตกต่างกัน โดยบุคคลหนึ่งจะได้รับประโยชน์จากคำสั่งนั้น แต่อีกบุคคลหนึ่งจะได้รับภาระ
จากคำสั่งเดียวกัน และข้อเท็จจริงที่เป็นเหตุแห่งการออกคำสั่งนั้นจะต้องพิจารณาจากบุคคลที่ได้รับประโยชน์
และบุคคลที่ได้รับภาระในลักษณะที่เกี่ยวโยงกัน ซึ่งมีความน่าสนใจในทางกฎหมายว่าด้วยวิธีพิจารณา
คดีปกครองว่ามีวิธีการในการจัดการกับนิติสัมพันธ์ในลักษณะสามเส้านี้อย่างไร และกฎหมายว่าด้วยวิธีพิจารณา
คดีปกครองของไทยมีเครื่องมือเพียงพอหรือไม่ในการอำนวยความยติธุรรมให้แก่คู่กรณีในคำสั่งทางปกครอง
ที่มีผลสองทางนี้

๒. ข้อความคิดว่าด้วยคำสั่งทางปกครอง
๒.๑ ความหมายของคำสั่งทางปกครอง

คำสั่งทางปกครองถือเป็นรูปแบบการกระทำของฝ่ายปกครองที่มีความเก่าแก่ ซึ่งเป็น
เครื่องมือที่ฝ่ายปกครองใช้ในการสั่งให้กระทำการ สั่งห้ามกระทำการ สั่งอนุญาต สั่งันุมอติให้ หรือสั่งปฏิเสธ
ที่เป็นการสร้างนิติสัมพันธ์หรือมีผลยืนยันข้อเท็จจริง โดยจะเห็นได้ว่า การสั่งการในรูปแบบของคำสั่งทางปกครองนี้


* เผยแพร่ครั้งแรกในอินทราเน็ตสำนักวิจัยและวิชาการ เดือนธันวาคม ๒๕๖๓
** เจ้าหน้าที่ศาลปกครองชำนาญการ กลุ่มศึกษากฎหมายมหาชน ๒ สำนักวิจัยและวิชาการ

สำนักงานศาลปกครอง


๕๖  รวมบทความทางวิชาการ (เอกสารอิเล็กทรอนิกส์) เล่ม ๓


ฝ่ายปกครองเป็นผู้ใช้อำนาจเหนือฝ่ายเดียวและบังคับการได้เอง ต่างจากเอกชนที่จะต้องร้องต่อศาลเสียก่อน
จึงจะบังคับตามสิทธิของตนได้๑

ในระบบกฎหมายไทย คำสั่งทางปกครองได้ถูกนิยามไว้ในมาตรา ๕ แห่งพระราชบัญญัติ
วิธีปฏิบัติราชการทางปกครอง พ.ศ. ๒๕๓๙ โดยคำสั่งทางปกครอง หมายถึง การใช้อำนาจของเจ้าหน้าที่
ที่มีผลเป็นการสร้างนิติสัมพันธ์ขึ้นระหว่างบุคคลในอันที่จะก่อ เปลี่ยนแปลง โอน สงวน ระงับ หรือมี
ผลกระทบต่อสถานภาพของสิทธิหรือหน้าที่ของบุคคล ไม่ว่าจะเป็นการถาวรหรือชั่วคราว เช่น การสั่งการ
การอนุญาต การอินุมัต การวินิจฉัยอุทธรณ์ การรับรอง และการจดทะเบียน แต่ ไม่หมายความรวมถึง
การออกกฎ

จากบทบัญญัติดังกล่าวจะเห็นได้ว่าคำสั่งทางปกครองมีองค์ประกอบอันเป็นสาระสำคัญ
๕ ประการ ดังนี้๒

ประการแรก คำสั่งทางปกครองจะต้องเป็นการกระทำของเจ้าหน้าที่ ซึ่งเจ้าหน้าที่
ในความหมายของมาตรา ๕ แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ หมายความว่า
บุคคล คณะบุคคล หรือนิติบุคคล ซึ่งใช้อำนาจหรือได้รับมอบให้ใช้อำนาจทางปกครองของรัฐในการดำเนินการ
อย่างหนึ่งอย่างใดตามกฎหมาย ไม่ว่าจะเป็นการจัดตั้งขึ้นในระบบราชการ รัฐวิสาหกิจ หรือกิจการอื่นของรัฐ
หรือไม่ก็ตาม ซึ่งตามคำนิยามดังกล่าว เจ้าหน้าที่อาจเป็นข้าราชการ บุคลากรของรัฐวิสาหกิจ รวมถึงเอกชน
ก็อาจเป็นเจ้าหน้าที่ที่ออกคำสั่งทางปกครองได้ ถ้าหากได้รับมอบให้ใช้อำนาจทางปกครองของรัฐ

ประการที่สอง คำสั่งทางปกครองจะต้องเป็นการใช้อำนาจทางปกครอง การจะจัดให้
การกระทำใดเป็นคำสั่งทางปกครอง นอกจากจะต้องพิจารณาว่าเป็นการกระทำที่เป็นการใช้อำนาจมหาชน
ในขอบเขตของกฎหมายมหาชนแล้ว ยังจะต้องพิจารณาว่าเป็นการใช้อำนาจทางปกครองหรือไม่อีกด้วย
ซึ่งการใช้อำนาจจะต้องมีลักษณะเป็นการใช้อำนาจเหนือ เป็นการกำหนดกฎเกณฑ์ฝ่ายเดียวโดยฝ่ายปกครอง
ซึ่งทำให้พิจารณาได้ว่า การกระทำของเจ้าหน้าที่ที่เป็นการกระทำในขอบเขตของกฎหมายเอกชน การเข้าทำสัญญา
กับเอกชน ย่อมไม่ใช่การใช้อำนาจทางปกครอง จึงไม่ใช่คำสั่งทางปกครอง๓  นอกจากนี้ แม้การกระทำ
บางประการของเจ้าหน้าที่จะเป็นการใช้อำนาจเหนือ แต่ก็อาจจะไม่ใช่การใช้อำนาจทางปกครองก็ได้
เช่น การใช้อำนาจทางตุลาการ การใช้อำนาจทางนิติบัญญัติ หรือการกระทำทางการเมืองของรัฐบาล
การกระทำเหล่านี้ แม้จะเป็นการใช้อำนาจเหนือ แต่ก็มิใช่การใช้อำนาจทางปกครองอันจะจัดให้เป็นคำสั่ง
ทางปกครองได้

ประการที่สาม คำสั่งทางปกครองต้องมีความมุ่งหมายในการกำหนดกฎเกณฑ์ ก่อตั้ง
หรือเปลี่ยนแปลงนิติสัมพันธ์ ความมุ่งหมายในการกำหนดกฎเกณฑ์ก่อตั้ง หรือเปลี่ยนแปลงนิติสัมพันธ์
คือ มุ่งต่อผลในทางกฎหมาย มิใช่มุ่งต่อผลในทางข้อเท็จจริง เช่น การที่เจ้าหน้าที่สั่งให้บุคคลรื้ออาคาร
ที่ก่อสร้างโดยผิดกฎหมาย ย่อมเป็นการกำหนดกฎเกณฑ์มุ่งต่อผลทางกฎหมายเพื่อก่อตั้งนิติสัมพันธ์


๑ Wolff/Bachof/Stober/Kluth, Verwaltungsrecht I, 13. Auflage, (München : C.H. Beck, 2017),

§ 45, Rn. 2 – 3.
๒ วรเจตน์ ภาคีรัตน์, กฎหมายปกครอง : ภาคทั่วไป, พิมพ์ครั้งที่ ๑, (กรุงเทพฯ : สำนักพิมพ์นิติราษฎร์,

๒๕๕๔), น. ๑๒๘ – ๑๓๘.
๓ Maurer, Hartmut, Allgemeines Verwaltungsrecht, 18. Auflage, (München : C.H. Beck, 2011),

§ 9, Rn. 12.


สำนักวิจัยและวิชาการ  สำนักงานศาลปกครอง  ๕๗


อันก่อให้เกิดหน้าที่แก่บุคคลผู้รับคำสั่ง ซึ่งเป็นคำสั่งทางปกครอง ส่วนการที่เจ้าหน้าที่เข้ารื้อถอนอาคารนั้นเอง
เมื่อผู้รับคำสั่งไม่ปฏิบัติตาม เป็นการกระทำที่มุ่งต่อผลในทางข้อเท็จจริง คือ มุ่งต่อการที่อาคารนั้นถูกรื้อถอน
นอกจากนี้ การกระทำที่เป็นการตระเตรียมการ แม้จะมีผลทางกฎหมายอยู่บ้าง แต่หากยังไม่ถึงขั้นก่อตั้ง
หรือเปลี่ยนแปลงนิติสัมพันธ์อันเป็นความมุ่งหมายในชัน้สุดท้ายแล้ว ยังถือไม่ได้ว่าเป็นคำสั่งทางปกครอง๔

ประการที่สี่ คำสั่งทางปกครองจะต้องมีผลเฉพาะกรณี ตามนิยามคำสั่งทางปกครอง
ข้างต้นไม่รวมถึงการออกกฎ ซึ่งกฎตามคำนิยามในมาตรา ๕ ดังกล่าว หมายถึง บทบัญญัติที่มีผลบังคับ
เป็นการทั่วไป ไม่มุ่งหมายให้ใช้บังคับแก่กรณีใดหรือบุคคลใดเป็นการเฉพาะ ในเมื่อคำสั่งทางปกครอง
ไม่รวมถึงกฎที่มีผลใช้บังคับทั่วไป ย่อมเข้าใจได้ว่าคำสั่งทางปกครองจะต้องมีผลเฉพาะกรณี ทำให้สามารถ
แยกแยะระหว่างกฎและคำสั่งทางปกครองออกจากกันได้อย่างชัดเจน

ประการที่ห้า คำสั่งทางปกครองต้องมีผลออกไปภายนอกฝ่ายปกครอง เนื่องจาก
คำสั่งทางปกครองแตกต่างจากคำสั่งภายในฝ่ายปกครองธรรมดา คำสั่งทางปกครองเป็นคำสั่งที่มีผลก่อตั้ง
หรือเปลี่ยนแปลงนิติสัมพันธ์อันเกี่ยวข้องกับสิทธิหรือหน้าที่ของบุคคล คำสั่งภายในฝ่ายปกครองที่สั่งระหว่าง
เจ้าหน้าที่ด้วยกันเองโดยทั่วไปย่อมไม่กระทบสิทธิหรือหน้าที่ของเจ้าหน้าที่ด้วยกันเอง จึงไม่ใช่คำสั่งทางปกครอง
เนื่องจากไม่มีผลออกไปภายนอกฝ่ายปกครอง เช่น ผู้บังคับบัญชาสั่งการไปยังผู้ใต้บังคับบัญชาไปปฏิบัติการงาน
อย่างหนึ่งอย่างใดอันอยู่ภายในอำนาจหน้าที่ของตน เช่น การสั่งให้ร่างหนังสือ การสั่งให้ทำความเห็น
การสั่งให้ทำรายงานผล หรือสั่งให้ออกคำสั่งทางปกครอง กรณีดังกล่าวจะเห็นได้ว่า มิได้ กระทบสิทธิ
หรือหน้าที่ของผู้ใต้บังคับบัญชาอันเป็นการก่อตั้งหรือเปลี่ยนแปลงนิติสัมพันธ์แต่อย่างใด เพราะเป็นหน้าที่
ราชการที่ผู้ใต้บังคับบัญชาจะต้องปฏิบัติอยู่แล้ว แต่หากผู้บังคับบัญชาสั่งไล่ผู้ใต้บังคับบัญชาออกจากราชการ
ย่อมจะเห็นได้ว่าคำสั่งดังกล่าวกระทบสิทธิของผู้ใต้บังคับบัญชาแล้ว เนื่องจากเป็นการระงับนิติสัมพันธ์
ที่ก่อตั้งขึ้นตามกฎหมายว่าด้วยระเบียบข้าราชการพลเรือน ทำให้ผู้นั้นไม่มีสถานะเป็นข้าราชการ ไม่ได้รับ
เงินเดือนและเงินประจำตำแหน่ง คำสั่งไล่ออกจากราชการนี้ย่อมเป็นคำสั่งที่มีผลออกไปภายนอกฝ่ายปกครอง
และเป็นคำสั่งทางปกครอง

จากการแยกแยะองค์ประกอบดังกล่าว จะเห็นได้ว่า คำสั่งทางปกครองมีภารกิจ
นอกเหนือไปจากการเป็นเครื่องมือของฝ่ายปกครองอีก ๔ ประการ คือ๕

ประการแรก ภารกิจในการปรับบทบัญญัติแห่งกฎหมายที่มีลักษณะเป็นนามธรรม
ให้มีผลบังคับในทางรูปธรรม กล่าวคือ คำสั่งทางปกครองเป็นการกระทำที่มีผลเฉพาะกรณีและเฉพาะราย
ซึ่งก่อนที่เจ้าหน้าที่จะออกคำสั่งทางปกครองเพื่อใช้บังคับแก่กรณีใด เจ้าหน้าที่จะต้องพิจารณาข้อเท็จจริง
และข้อกฎหมาย และปรับบทกฎหมายว่าใช้บังคับกับกรณีนั้นได้หรือไม่ เช่น การตีความคำว่า “สภาพ
อันไม่เหมาะสมหรือไม่ปลอดภัย” ตามกฎหมายว่าด้วยการควบคุมอาคาร หรือการตีความคำว่า “ความสงบ
เรียบร้อยหรือศีลธรรมอันดีของประชาชน” ตามกฎหมายว่าด้วยสถานบริการ ซึ่งการตีความและออกคำสั่ ง
ของเจ้าหน้าที่จะทำให้บทบัญญัติของกฎหมายที่มีลักษณะเป็นนามธรรมและไม่ชัดเจน เกิดความชัดเจน
และแน่นอนมากขึ้น


๔ Ibid, § 9, Rn. 6 – 9.
๕ วรเจตน์ ภาคีรัตน์, กฎหมายปกครอง : ภาคทั่วไป, พิมพ์ครั้งที่ ๑, (กรุงเทพฯ : สำนักพิมพ์นิติราษฎร์,

๒๕๕๔), น. ๑๒๒ – ๑๒๔ ; Maurer, Hartmut, Allgemeines Verwaltungsrecht, 18. Auflage, (München : C.H.
Beck, 2011), § 9, Rn. 37 – 39.


๕๘  รวมบทความทางวิชาการ (เอกสารอิเล็กทรอนิกส์) เล่ม ๓



ประการที่สอง ภารกิจในการพิจารณาทางปกครองหรือกฎหมายว่าด้วยวิธีปฏิบัติ
ราชการทางปกครอง กระบวนการค้นหาข้อเท็จจริงต่าง ๆ ในการพิจารณาทางปกครองย่อมจะต้องเป็นไป
เพื่อการออกคำสั่งทางปกครองอันเป็นจุดหมายปลายทางของกระบวนพิจารณา เมื่อมีคำสั่งทางปกครอง
ออกมาแล้ว การพิจารณาทางปกครองเรื่องนั้นจะต้องยุติลง

ประการที่สาม ภารกิจในการบังคับทางปกครอง ด้วยเหตุที่ฝ่ายปกครองสามารถ
บังคับการตามคำสั่งทางปกครองได้เอง แต่การบังคับให้เป็นไปตามคำสั่งทางปกครอง โดยทั่วไปจะต้องมี
คำสั่งทางปกครองที่กำหนดหน้าที่ให้บุคคลกระทำการหรืองดเว้นกระทำการปรากฏตัวอยู่ก่อน คำสั่งทางปกครอง
จึงเป็นฐานอำนาจของเจ้าหน้าที่ในการบังคับเพื่อให้เป็นไปตามคำสั่งทางปกครองต่อไป

ประการที่สี่ ภารกิจในกฎหมายว่าด้วยวิธีพิจารณาคดีปกครอง คำสั่งทางปกครอง
จะเป็นวัตถุแห่งคดีในการพิจารณาและพิพากษาคดีของศาล รวมถึงการกำหนดคำบังคับในการเพิกถอน
คำสั่งทางปกครองนั้น เพื่อเยียวยาความเดือดร้อนหรือเสียหายของผู้รับคำสั่งทางปกครอง

๒.๒ ประเภทของคำสั่งทางปกครอง
คำสั่งทางปกครองอาจจำแนกได้หลายประเภท ซึ่งขึ้นอยู่กับมุมมองในการพิจารณา

ว่าจะใช้สิ่งใดเป็นสาระสำคัญในการพิจารณา ซึ่งอาจแบ่งแยกได้ ๓ ประเภทใหญ่ ดังนี้๖
๒.๒.๑ การแบ่งแยกโดยใช้การกำหนดกฎเกณฑ์เกี่ยวกับสิทธิและหน้าที่

(๑) คำสั่งทางปกครองที่มีลักษณะเป็นการสั่งการกำหนดหน้าที่
คำสั่งทางปกครองในรูปแบบนี้จะนำเอาสิทธิหรือหน้าที่ที่ปรากฏอยู่

ตามกฎหมายมาปรับบทเป็นรายกรณีให้มีความเฉพาะเจาะจงมากขึ้น เช่น คำสั่งเรียกให้ชำระภาษีที่กำหนด
จำนวนแน่นอน

(๒) คำสั่งทางปกครองที่มีผลเป็นการก่อตั้งสิทธิโดยตรง
เนื้อหาของคำสั่งทางปกครองประเภทนี้จะมีเนื้อหาเป็นการก่อตั้งสิทธิ

เปลี่ยนแปลงหรือระงับนิติสัมพันธ์ที่มีอยู่ เช่น คำสั่งแต่งตั้งบุคคลให้ดำรงตำแหน่งข้าราชการ เป็นการก่อตั้ง
นิติสัมพันธ์ระหว่างส่วนราชการกับข้าราชการตามกฎหมายว่าด้วยระเบียบข้าราชการพลเรือน หรือคำสั่ง
ให้สัญชาติแก่บุคคลที่ก่อตั้งนิติสัมพันธ์ระหว่างรัฐกับบุคคลดังกล่าวในฐานะพลเมืองของรัฐ คำสั่งทางปกครอง
ประเภทนี้จะไม่กำหนดข้อปฏิบัติหรือข้อห้าม อีกทั้งมีผลทางกฎหมายโดยตรง  ดังนั้น คำสั่งทางปกครอง
ประเภทนี้จึงไม่จำต้องบังคับการในทางข้อเท็จจริงให้เป็นไปตามคำสั่ง๗

(๓) คำสั่งทางปกครองที่มีผลเป็นการยืนยันสิทธิ
คำสั่งทางปกครองที่มีผลเป็นการยืนยันสิทธิแตกต่างจากคำสั่งทางปกครอง

ที่มีผลเป็นการก่อตั้งสิทธิ การยืนยันสิทธิเป็นเพียงการยืนยันว่านิติสัมพันธ์อันเกี่ยวด้วยสิทธิหรือหน้าที่
มีหรือไม่มีอยู่เท่านั้น มิได้เป็นการก่อตั้งนิติสัมพันธ์ใดขึ้นมาใหม่ เช่น คำสั่งยืนยันว่าบุคคลมีสัญชาติ






๖ เพิ่งอ้าง, น. ๑๓๘ – ๑๔๔.
๗ Wolff/Bachof/Stober/Kluth, Verwaltungsrecht I, 13. Auflage, (München : C.H. Beck, 2017),

§ 46, Rn. 3.


สำนักวิจัยและวิชาการ  สำนักงานศาลปกครอง  ๕๙



๒.๒.๒ การแบ่งแยกโดยใช้กระบวนการ ขั้นตอน และรูปแบบ
(๑) คำสั่งทางปกครองที่ต้องมีการรองข้อ

คำสั่งทางปกครองประเภทนี้ โดยทั่วไปจะเป็นคำสั่งทางปกครอง
ที่มีลักษณะเป็นการให้ประโยชน์ จึงกำหนดให้เอกชนต้องมาร้องขอต่อหน่วยงานทางปกครองให้ออกคำสั่ง
ทางปกครอง และหน่วยงานทางปกครองไม่มีอำนาจออกคำสั่งดังกล่าวโดยปราศจากคำขอของเอกชน

(๒) คำสั่งทางปกครองที่ต้องการความยินยอม
แม้ว่าโดยทั่วไปแล้วการออกคำสั่งทางปกครองจะเป็นการใช้อำนาจ

ฝ่ายเดียวของเจ้าหน้าที่ แต่ก็มีคำสั่งทางปกครองบางประเภทที่ต้องการความยินยอมจากผู้รับคำสั่ง ซึ่งก็คือ
คำสั่งบรรจุบุคคลให้เข้ารับราชการ ที่บุคคลดังกล่าวจะต้องให้ความยินยอมในการบรรจุตนเข้ารับราชการ
แต่ทั้งนี้ ความยินยอมของบุคคลดังกล่าวไม่อาจทำให้การบรรจุบุคคลเข้ารับราชการกลายเป็นสัญญาไปได้
เนื่องจากอำนาจในการกำหนดเนื้อหาของคำสั่งบรรจุและแต่งตั้งยังคงเป็นอำนาจฝ่ายเดียวของฝ่ายปกครอง๘

(๓) คำสั่งทางปกครองที่ต้องทำตามแบบ
ตามมาตรา ๓๔ แห่งพระราชบัญญัติวิธีปฏิบัติราชการทางปกครอง

พ.ศ. ๒๕๓๙ กำหนดว่าคำสั่งทางปกครองจะทำเป็นหนังสือ หรือวาจา หรือการสื่อความรูปแบบอื่นก็ได้
แต่ในกฎหมายบางฉบับอาจกำหนดแบบในการทำคำสั่งทางปกครองไว้โดยเฉพาะ เช่น การแต่งตั้งข้าราชการ
พลเรือนสามัญระดับสูงตามมาตรา ๕๗ แห่งพระราชบัญญัติระเบียบข้าราชการพลเรือน พ.ศ. ๒๕๕๑
ที่ต้องกระทำในรูปแบบของพระบรมราชโองการโปรดเกล้าแต่งตั้ง โดยมีรัฐมนตรีรับสนองพระบรมราชโองการ

๒.๒.๓ การแบ่งแยกโดยใช้การให้ประโยชน์หรือสร้างภาระเป็นเกณฑ์
(๑) คำสั่งทางปกครองทีมี่ลักษณะเป็นการให้ประโยชน์

คำสั่งทางปกครองใดจะให้ประโยชน์หรือไม่ จะต้องพิจารณาจากมุมมอง
ของผู้รับคำสั่งทางปกครองเป็นสำคัญ๙ โดยปกติจะเป็นการให้สิทธิ เช่น การอนุญาตให้ก่อสร้างอาคาร
การให้ใบอนุญาตขับขี่ หรือประโยชน์อย่างอื่น เช่น การให้ทุนการศึกษา การให้เงินสนับสนุนโครงการ

(๒) คำสั่งทางปกครองที่สร้างภาระ
คำสั่งทางปกครองที่สร้างภาระเป็นคำสั่งที่สร้างผลร้ายต่อผู้รับคำสั่ง

ซึ่งผู้รับคำสั่งจะต้องกระทำการ งดเว้นกระทำการ หรือยินยอมให้ผู้อื่นกระทำการ หรือเป็นคำสั่งที่มีผล
เป็นการจำกัดหรือระงับสิทธิของผู้รับคำสั่ง เช่น คำสั่งเพิกถอนใบอนุญาตก่อสร้างอาคาร หรือคำสั่งเพิกถอน
ใบอนุญาตการทำงาน และรวมถึงคำสั่งปฏิเสธการออกคำสั่งทางปกครองที่มีลักษณะเป็นการให้ประโยชน์ด้วย

(๓) คำสั่งทางปกครองที่มีลักษณะเป็นการให้ประโยชน์และสร้างภาระพร้อมกัน
คำสั่งทางปกครองประเภทนี้มีได้สองรูปแบบ รูปแบบแรก คือ คำสั่ง

ทางปกครองที่มีผลบังคับต่อบุคคลคนเดียว แต่ในคำสั่งนั้นมีทั้งส่วนที่ให้ประโยชน์และสร้างภาระ เช่น
ผู้รับคำสั่งขออนุญาตสร้างอาคารสิบชัน้ แต่ในคำสั่งอนุญาตให้ก่อสร้างอาคารอนุญาตให้สร้างได้ไม่เกินห้าชัน้
จะเห็นได้ว่าคำสั่งทางปกครองส่วนที่อนุญาตให้สร้างอาคารนั้นให้ประโยชน์ แต่ในขณะเดียวกันการอนุญาต


๘ โปรดดู Ibid, § 45, Rn. 49; Wallerath, Maximilian, Allgemeines Verwaltungsrecht, 6. Auflage,

(Berlin : Erich Schmidt Verlag, 2009), § 9, Rn. 7.
๙ Detterbeck, Steffen, Allgemeines Verwaltungsrecht, 14. Auflage, (München : C.H. Beck,

2016), Rn. 686.


๖๐  รวมบทความทางวิชาการ (เอกสารอิเล็กทรอนิกส์) เล่ม ๓


ให้สร้างเพียงห้าชัน้ก็สร้างภาระ เนื่องจากปฏิเสธสิทธิในการก่อสร้างอาคารสิบชัน้ให้เหลือเพียงห้าชัน้เท่านั้น
ส่วนรูปแบบที่สอง คือ คำสั่งทางปกครองที่มีลักษณะเป็นการให้ประโยชน์ต่อบุคคลหนึ่งคน แต่สร้างภาระ
ให้กับบุคคลอีกหนึ่งคนหรือหลายคนในขณะเดียวกัน หรือในทางกลับกันเป็นคำสั่งที่สร้างภาระแก่บุคคลหนึ่ง
แต่ให้ประโยชน์กับอีกบุคคลหนึ่ง เช่น คำสั่งอนุญาตให้สร้างโรงงาน แต่การสร้างโรงงานเกิดผลกระทบต่อชุมชน
ข้างเคียง หรือคำสั่งแต่งตั้งข้าราชการ ในกรณีที่มีบุคคลหลายคนสมัครเข้าดำรงตำแหน่งดังกล่าว แต่ส่วนราชการ
สามารถแต่งตั้งข้าราชการได้เพียงรายเดียว ซึ่งคำสั่งแต่งตั้งผู้ที่ได้รับคัดเลือกเป็นคำสั่งที่ให้ประโยชน์ผู้นั้น
แต่ก็ปฏิเสธสิทธิของผู้สมัครรายอื่นทั้งหมด คำสั่งทางปกครองในรูปแบบที่สองนี้มีชื่อเรียกแตกต่างกันไป
ในทางวิชาการ ไม่ว่าจะเป็นคำสั่งทางปกครองที่มีผลสองทาง (Verwaltungsakt mit Doppelwirkung)๑๐
หรือคำสั่งทางปกครองที่มีผลต่อบุคคลที่สาม (Verwaltungsakt mit Drittwirkung)๑๑ ซึ่งคำสั่งทางปกครอง
ประเภทหลังนี้เองจะเป็นหลักใหญ่ใจความอันเป็นหัวใจของบทความชิ้นนี้ เนื่องจากเป็นคำสั่งทางปกครอง
ที่มีความยุ่งยากในการจัดการอย่างยิ่งในกรณีคำสั่งทางปกครองมีความไม่ชอบด้วยกฎหมาย โดยหากเพิกถอน
คำสั่งทางปกครองในส่วนที่ให้ประโยชน์แก่บุคคลหนึ่ง บุคคลที่เคยได้รับภาระจากคำสั่งดังกล่าวย่อมพอใจ
แต่ผู้ที่เคยได้รับประโยชน์แต่เดิมก็จะไม่พอใจ ในการพิจารณาออกคำสั่ง หรือการเพิกถอนคำสั่งทางปกครอง
ประเภทนี้จึงต้องพิจารณาข้อเท็จจริงอย่างรอบด้าน

๓. คำสั่งทางปกครองที่มีผลสองทาง
๓.๑ ข้อพิจารณาในแง่ถ้อยคำ

คำสั่งทางปกครองที่ให้ประโยชน์แก่บุคคลหนึ่ง แต่ก่อภาระกับอีกบุคคลหนึ่ง
มีคำที่ใช้เรียกคำสั่งทางปกครองประเภทนี้สองคำ ได้แก่ คำสั่งทางปกครองที่มีผลสองทาง ซึ่งแปลมาจากคำว่า
Verwaltungsakt mit Doppelwirkung ในภาษาเยอรมัน กับอีกคำหนึ่ง คือ คำสั่งทางปกครองที่มีผล
ต่อบุคคลที่สาม (Verwaltungsakt mit Drittwirkung) ในวงการวิชาการเห็นว่า คำสั่งทางปกครองประเภทนี้
ควรเรียกว่า คำสั่งทางปกครองที่มีผลต่อบุคคลที่สามมากกว่า เพราะคำว่า Doppelwirkung ในภาษาเยอรมันนั้น
สื่อถึงการเกิดผลสองด้านของคำสั่งทางปกครองต่อบุคคลคนเดียวกัน ไม่เกี่ยวข้องกับบุคคลที่สาม๑๒ อีกทั้ง
คำสั่งนั้นก่อภาระต่อบุคคลที่สาม การโต้แย้งคำสั่งนั้นจะเกิดจากบุคคลที่สาม และการคุ้มครองสิทธิก็จะเป็นไป
เพื่อบุคคลที่สาม๑๓ หรือเป็นกรณีที่คำสั่งทางปกครองก่อภาระแก่ผู้รับคำสั่งเสียเอง แต่เป็นการให้ประโยชน์
แก่บุคคลที่สาม ซึ่งการพิจารณาจะต้องมีบุคคลที่สามเข้ามาเกี่ยวข้องเสมอ ไม่ว่าจะเป็นในฐานะผู้รับคำสั่ง
หรือในฐานะผู้ได้รับประโยชน์จากคำสั่งทางปกครอง๑๔ สำหรับความหมายในภาษาไทย ผู้เขียนเห็นว่า


๑๐ Wolff/Bachof/Stober/Kluth, Verwaltungsrecht I, 13. Auflage, (München : C.H. Beck, 2017),

§ 46, Rn. 18.
๑๑ Maurer, Hartmut, Allgemeines Verwaltungsrecht, 18. Auflage, (München : C.H. Beck,

2011), § 9, Rn. 50.
๑๒ Sachs in: Stelkens/Bonk/Sachs, Verwaltungsverfahrensgesetz, 9. Auflage, (München :

C.H. Beck, 2018), § 50, Rn. 8.
๑๓ Hoppe in: Eyermann, Verwaltungsgerichtsordnung, 15. Auflage, (München : C.H. Beck,

2019), § 80a, Rn. 1.
๑๔ Schoch in : Schoch/Schneider/Bier, Verwaltungsgerichtsordnung : VwGO, 38. EL Januar

2020, § 80a, Rn. 12.


สำนักวิจัยและวิชาการ  สำนักงานศาลปกครอง  ๖๑


คำว่า คำสั่งทางปกครองที่มีผลสองทางก็ดี หรือคำสั่งทางปกครองที่มีผลต่อบุคคลที่สามก็ดี สามารถใช้เรียก
คำสั่งทางปกครองประเภทนี้ได้ทั้งสิ้น เนื่องจาก คำว่า “ทาง” ในภาษาไทยกินความรวมไปถึงคำว่า ข้าง ฝ่าย
ในลักษณะที่แยกออกจากกัน๑๕ เช่น ทางผู้ได้รับคัดเลือก ทางผู้ไม่ได้รับคัดเลือก ฯลฯ ซึ่งคำสั่งทางปกครอง
ที่มีผลสองทางก็สามารถแปลความได้ว่า เป็นคำสั่งทางปกครองที่มีผลต่อบุคคลสองฝ่าย หรืออีกนัยหนึ่ง
เป็นคำสั่งทางปกครองที่มีผลต่อบุคคลที่สามด้วย ส่วนผลที่เกิดแก่บุคคลที่สามจะสร้างภาระหรือให้ประโยชน์ก็ได้
ส่วนคำสั่งทางปกครองที่มีผลเป็นการให้ประโยชน์และก่อภาระต่อบุคคลคนเดียวกันอาจเรียกในภาษาไทย
ด้วยคำว่า “คำสั่งทางปกครองที่มีผลผสม” ซึ่งแปลมาจากคำว่า Verwaltungsakt mit Mischwirkung
ในภาษาเยอรมัน๑๖

๓.๒ สถานการณ์ที่คำสั่งทางปกครองที่มีผลสองทางเกิดขึ้น
โดยทั่วไปแล้ว คำสั่งทางปกครองที่มีผลทางเดียวจะมีบุคคลเพียงสองฝ่ายที่จะต้องผกพันู

กับการกำหนดกฎเกณฑ์ในคำสั่งทางปกครอง คือ ฝ่ายปกครอง และผู้รับคำสั่งทางปกครอง๑๗ แต่ในคำสั่ง
ทางปกครองที่มีผลสองทางมีบุคคลเข้ามาเกี่ยวข้องสามฝ่าย คือ ฝ่ายปกครอง ผู้รับคำสั่งทางปกครอง
และบุคคลที่สามที่ถูกกระทบสิทธิโดยคำสั่งทางปกครอง๑๘ ซึ่งนิติสัมพันธ์สามเส้าเช่นนี้จะเกิดขึ้นได้
ในสถานการณ์ที่บุคคลตั้งแต่สองคนขึ้นไปแข่งขันกันรองข้อคำสั่งทางปกครองที่มีเนื้อหาอย่างเดียวกัน
ต่อฝ่ายปกครอง แต่ฝ่ายปกครองไม่อาจออกคำสั่งทางปกครองที่มีเนื้อหาอย่างเดียวกันให้บุคคลทั้งสอง
หรือทั้งหมด และการที่ฝ่ายปกครองออกคำสั่งทางปกครองแก่บุคคลใดบุคคลหนึ่ง จะก่อให้เกิดผลร้าย
ต่ออีกบุคคลหนึ่งทันที๑๙ หรือเป็นกรณีที่บุคคลตั้งแต่สองคนขึ้นไปมีผลประโยชน์ที่ปะทะกันในนิติสัมพันธ์
หลายฝ่าย และจะต้องมีฝ่ายหนึ่งจะได้รับประโยชน์หรือภาระจากการตัดสินใจของฝ่ายปกครอง๒๐ สำหรับ
ตัวอย่างของสถานการณ์ที่มีการแข่งขันหรือที่สิทธิของบุคคลปะทะกัน และคำสั่งทางปกครองที่มีผลสองทาง
จะเกิดขึ้นได้ มี ๖ ประเภท ดังนี้๒๑






๑๕ พจนานุกรมฉบับราชบัณฑิตยสถาน พ.ศ. ๒๕๕๔ จากเว็บไซต์ https://dictionary.orst.go.th/

สืบค้นเมื่อวันที่ ๑๑ พฤศจิกายน ๒๕๖๓.
๑๖ Sachs in: Stelkens/Bonk/Sachs, Verwaltungsverfahrensgesetz, 9. Auflage, (München :

C.H. Beck, 2018), § 50, Rn. 10.
๑๗ Maurer, Hartmut, Allgemeines Verwaltungsrecht, 18. Auflage, (München : C.H. Beck,

2011), § 11, Rn. 6.
๑๘ Bumke in : Hoffmann – Riem/Schmidt Aßmann/Voßkuhle, Grundlagen des Verwaltungsrechts

Band II, (München : C.H. Beck, 2008, § 35, Rn. 60.
๑๙ Huber, Peter – Michael, Konkurrenzschutz im Verwaltungsrecht, (Tübingen : Mohr Siebeck,

1991), S. 30 – 34.
๒๐ Schmidt Aßmann, Eberhard, Das allgemeines Verwaltungsrecht als Ordnungsidee, 2. Auflage,

(Heidelberg : Springer, 2004), 6. Kapitel, Rn. 110.
๒๑ Huber, Peter – Michael, Konkurrenzschutz im Verwaltungsrecht, (Tübingen : Mohr

Siebeck, 1991), S. 35 – 37.


๖๒  รวมบทความทางวิชาการ (เอกสารอิเล็กทรอนิกส์) เล่ม ๓



(๑) การวินิจฉัยของฝ่ายปกครองในขอบเขตของกฎหมายว่าด้วยการศึกษา
และการประกอบอาชีพ

คำสั่งทางปกครองที่มีผลสองทางในขอบเขตของกฎหมายเหล่านี้เกิดขึ้นได้จาก
การตัดสินใจคัดเลือกผู้สมัคร และจำนวนตำแหน่งที่รับสมัครนั้นมีจำกัด ส่งผลให้การตัดสินใจของฝ่ายปกครอง
เป็นการปฏิเสธผู้ที่ไม่ได้รับคัดเลือกโดยปริยาย หรือกรณีการรับสมัครนักเรียนหรือนักศึกษาเข้าศึกษา
ในสถานศึกษา และสถานศึกษารับผู้เรียนโดยจำกัดจำนวน การประกาศผลผู้มีสิทธิเข้าศึกษาย่อมเป็นการปฏิเสธ
ผู้สมัครรายอื่นที่ไม่ได้ถูกประกาศว่ามีสิทธิเข้าศึกษา๒๒

(๒) การวินิจฉัยของฝ่ายปกครองในขอบเขตของกฎหมายว่าด้วยข้อมูลข่าวสาร
คำสั่งทางปกครองที่มีผลสองทางในขอบเขตของกฎหมายว่าด้วยข้อมูลข่าวสาร

เกิดขึ้นได้ในกรณีที่มีสื่อมวลชนต้องการเข้าถึงข้อมูลบางประการ แต่มีเพียงสื่อมวลชนเจ้าเดียวที่จะได้ไป
หรือเป็นกรณีที่บุคคลร้องขอให้มีการเปิดเผยข้อมูลของบุคคลหรือนิติบุคคลอีกคนหนึ่ง และฝ่ายปกครอง
มีคำสั่งให้เปิดเผยหรือไม่เปิดเผย๒๓

(๓) การวินิจฉัยของฝ่ายปกครองในขอบเขตของการสนับสนุนทางการเงิน
หรือประโยชน์อย่างอื่นแก่เอกชน

คำสั่งทางปกครองที่มีผลสองทางในขอบเขตของการให้เงินหรือทรัพย์สิน
หรือประโยชน์อย่างอื่นแก่เอกชนนี้เกิดขึ้นได้บ่อยครั้ง เช่น การแข่งขันกันเพื่อให้ได้รับเงินสนับสนุนโรงเรียน
ของเอกชน การแข่งขันกันเพื่อให้ได้รับเงินสนับสนุนการลงทุน การแข่งขันกันเพื่อให้ได้รับทุนการศึกษา๒๔
หรือการแข่งขันกันเพื่อเข้าทำประโยชน์ในที่ดินที่รัฐจัดสรร๒๕

(๔) การวินิจฉัยของฝ่ายปกครองในขอบเขตของกฎหมายว่าด้วยการจัดซื้อจัดจ้าง
หรือกฎหมายเกี่ยวกับการให้สัมปทานหรือให้แสวงประโยชน์ในทรัพยากรธรรมชาติ

คำสั่งทางปกครองที่มีผลสองทางกรณีนี้เกิดขึ้นได้ในกรณีที่ฝ่ายปกครองประกาศ
หาเอกชนมาทำสัญญาเพื่อดำเนินกิจการทางปกครองไม่ว่าจะเป็นการซื้อ การจ้างทำของ สัญญาสัมปทาน
หรือสัญญาประเภทอื่น ๆ๒๖ ซึ่งปกติจะมีเอกชนหลายรายเข้ามาเสนอราคาสินค้าและบริการ หรือเสนอ
ผลประโยชน์ตอบแทน แต่จะมีเพียงเอกชนรายเดียวที่ชนะการประกวดราคา ซึ่งการประกาศรายชื่อผู้ชนะ
การประกวดราคามีผลกระทบต่อเอกชนที่ถูกตัดสิทธิเพราะขาดคุณสมบัติหรือแพ้การประกวดราคา

(๕) การวินิจฉัยของฝ่ายปกครองในขอบเขตของกฎหมายข้าราชการ
คำสั่งทางปกครองที่มีผลสองทางในขอบเขตของกฎหมายข้าราชการเกิดขึ้นได้

เมื่อฝ่ายปกครองสรรหาบุคคลเข้ามาดำรงตำแหน่งข้าราชการด้วยวิธีการสอบแข่งขันหรือการสอบคัดเลือก
โดยเปิดโอกาสให้บุคคลหลายคนเข้ามาสมัครสอบหรือสมัครรับคัดเลือก หรือเป็นกรณีที่ฝ่ายปกครองสรรหา


๒๒ ตัวอย่าง คำพิพากษาศาลปกครองสูงสุดที่ อ. ๘๔๖/๒๕๖๐
๒๓ ตัวอย่าง คำวินิจฉัยคณะกรรมการวินิจฉัยการเปิดเผยข้อมูลข่าวสาร สาขาสังคม การบริหารราชการ

แผ่นดินและการบังคับใช้กฎหมายที่ สค ๗๒/๒๕๕๒
๒๔ ตัวอย่าง คำพิพากษาศาลปกครองสูงสุดที่ อ. ๑๗๓/๒๕๔๗
๒๕ ตัวอย่าง คำพิพากษาศาลปกครองสูงสุดที่ อ. ๔๕๒/๒๕๖๐
๒๖ ตัวอย่าง คำพิพากษาศาลปกครองสูงสุดที่ อ. ๑๔๕/๒๕๖๓ ; คำพิพากษาศาลปกครองสูงสุดที่

อ. ๑๑๘๒/๒๕๖๐


สำนักวิจัยและวิชาการ  สำนักงานศาลปกครอง  ๖๓


ข้าราชการด้วยกันเองเพื่อไปดำรงตำแหน่งใดตำแหน่งหนึ่งที่ว่างอยู่ โดยเปิดโอกาสให้ข้าราชการเข้าแข่งขันกัน
เพื่อเข้าสู่ตำแหน่งนั้น และโดยสภาพของเรื่องที่ตำแหน่งข้าราชการมีจำนวนจำกัด ฝ่ายปกครองจึงไม่อาจแต่งตั้ง
ให้ทุกคนดำรงตำแหน่งที่ตนสมัครได้ การประกาศผลการคัดเลือกหรือคำสั่งแต่งตั้งผู้ที่ได้รับคัดเลือก
จึงมีผลกระทบต่อผู้ที่ไม่ได้รับคัดเลือกโดยอัตโนมัติ๒๗

(๖) การวินิจฉัยของฝ่ายปกครองในขอบเขตของกฎหมายว่าด้วยการผังเมือง
และควบคุมอาคาร

ตามกฎหมายว่าด้วยการควบคุมอาคาร ผู้ที่จะก่อสร้างอาคารจะต้องขอใบอนุญาต
ก่อสร้างอาคารเสียก่อน  อย่างไรก็ดี คำสั่งอนุญาตให้สร้างอาคารอาจมีผลกระทบต่อเพื่อนบ้านที่อยู่ติดกับ
เขตก่อสร้างได้เช่นกัน เช่น คำสั่งอนุญาตให้สร้างอาคารสูง ทั้งที่ในบริเวณดังกล่าวเป็นเขตห้ามสร้างอาคารสูง
และความสูงของอาคารนั้นบดบังแสงและลมที่เพื่อนบ้านจะได้รับ ในกรณีนี้มิใช่การที่ผู้ขอใบอนุญาต
ก่อสร้างอาคารและเพื่อนบ้านแข่งขันกันขอใบอนุญาตก่อสร้าง แต่เป็นกรณีที่สิทธิของผู้ขอใบอนุญาต
และเพื่อนบ้านปะทะกัน และต้องการให้อีกฝ่ายไม่ได้รับในสิ่งที่ฝ่ายนั้นรองข้อ โดยเพื่อนบ้านต้องการให้เพิกถอน
คำสั่งอนุญาตให้ก่อสร้างอาคาร ส่วนผู้ขอใบอนุญาตต้องการให้คำสั่งอนุญาตนั้นมีผลอยู่ต่อไป๒๘

การแบ่งแยกสถานการณ์ที่คำสั่งทางปกครองที่มีผลสองทางอาจเกิดขึ้นได้
ข้างต้นเป็นเพียงการยกตัวอย่างเท่านั้น อาจมีสถานการณ์อื่น ๆ อีกมาก ที่คำสั่งทางปกครองประเภทนี้
เกิดขึ้นได้

๓.๓ ลักษณะและผลทางกฎหมาย
ลักษณะของคำสั่งทางปกครองที่มีผลสองทางจะต้องเป็นคำสั่งที่กำหนดกฎเกณฑ์

เกี่ยวกับนิติสัมพันธ์อันเป็นเป้าหมายของผู้ที่ได้รับผลจากคำสั่งทางปกครองนั้นทุกคน๒๙ หรือเป็นคำสั่งที่กำหนด
กฎเกณฑ์ในนิติสัมพันธ์ที่สิทธิของบุคคลสองคนปะทะกัน โดยการให้ประโยชน์และการสร้างภาระจะเป็น
เงื่อนไขของกันและกันเสมอ ผู้ที่ได้รับประโยชน์จะมีผลประโยชน์ต่อการที่คำสั่งทางปกครองนั้นดำรงอยู่
แต่ผู้ที่ได้รับภาระจะมีผลประโยชน์จากการที่คำสั่งทางปกครองนั้นถูกลบล้างไป๓๐ เช่น คำสั่งแต่งตั้งข้าราชการ
ให้ดำรงตำแหน่งจะมีผลกระทบต่อผู้สมัครรายอื่นก็ต่อเมื่อผู้สมัครที่ไม่ได้รับคัดเลือกนั้นได้เข้าร่วมกระบวนการ
คัดเลือกในตำแหน่งที่มีการแต่งตั้งนั้น มิใช่ตำแหน่งอื่น หรือคำสั่งให้ทุนการศึกษา ผู้ที่จะถือได้ว่าเป็น
บุคคลที่สามที่ได้รับผลกระทบดังกล่าว จะต้องเป็นผู้ที่สมัครเข้ารับคัดเลือกเพื่อรับทุนการศึกษาในกรณีเดียวกัน
กับผู้ได้รับทุน สองกรณีข้างต้นเป็นกรณีที่คำสั่งทางปกครองที่มีผลสองทางเกิดขึ้นในสถานการณ์ที่มีการแข่งขัน
ส่วนกรณีที่สิทธิของบุคคลปะทะกัน ก็เช่น ในคำสั่งอนุญาตให้ก่อสร้างอาคาร สิทธิของผู้ ได้รับอนุญาต


๒๗ ตัวอย่าง คำพิพากษาศาลปกครองสูงสุดที่ อ. ๑๔๑๗/๒๕๖๐
๒๘ ตัวอย่าง คำพิพากษาศาลปกครองสูงสุดที่ อ. ๑๑๐๙/๒๕๖๑ ; คำพิพากษาศาลปกครองสูงสุดที่

อ. ๘๖/๒๕๖๒ ; นอกเหนือไปจากการก่อสร้างอาคาร สิทธิของเพื่อนบ้านอาจปะทะกันได้จากการอนุญาตให้ประกอบกิจการ
บางประการ เช่น การอนุญาตให้ประกอบกิจการโรงพิมพ์ ทำให้มีเสียงดังรบกวนเพื่อนบ้าน โปรดดู คำพิพากษา
ศาลปกครองสูงสุดที่ อ. ๔๓๙/๒๕๖๓

๒๙ Vgl. Huber, Peter – Michael, Konkurrenzschutz im Verwaltungsrecht, (Tübingen : Mohr
Siebeck, 1991), S. 42.

๓๐ Windthorst in : Gärditz, Verwaltungsgerichtsordnung, 2. Auflage, (Köln : Carl Heymanns,
2018), § 80a, Rn. 9.


๖๔  รวมบทความทางวิชาการ (เอกสารอิเล็กทรอนิกส์) เล่ม ๓


จะปะทะกับสิทธิของเพื่อนบ้านที่อยู่ใกล้เคียง และบุคคลทั้งสองไม่ต้องการให้ฝ่ายใดฝ่ายหนึ่งได้รับคำสั่ง
ทางปกครองตามที่แต่ละฝ่ายมุ่งหวัง  แต่ทั้งนี้ แม้ว่าบุคคลหลายคนจะเข้าร่วมในการพิจารณาทางปกครอง
ที่มีการแข่งขันกัน หากในท้ายที่สุดคำสั่งทางปกครองที่ออกมาในภายหลังมิได้กำหนดกฎเกณฑ์เกี่ยวกับ
นิติสัมพันธ์ระหว่างบุคคลเหล่านั้นในลักษณะที่การให้ประโยชน์และสร้างภาระเป็นเงื่อนไขของกันและกันแล้ว
ยังถือไม่ได้ว่าคำสั่งทางปกครองนั้นเป็นคำสั่งทางปกครองที่มีผลสองทาง เช่น ในการคัด เลือกบุคคล
เข้ารับราชการ มีการประกาศรายชื่อผู้มีสิทธิเข้าสอบและมีการประกาศรายชื่อผู้ขาดคุณสมบัติเข้าสอบ
ซึ่งการประกาศรายชื่อผู้มีสิทธิเข้าสอบยังไม่เป็นการสร้างภาระแก่ผู้ที่ขาดคุณสมบัติเข้าสอบ เพราะยังคงสามารถ
เพิ่มชื่อบุคคลที่มีข้อโต้แย้งเข้าไปในรายชื่อผู้มีสิทธิเข้าสอบได้โดยไม่มีผลกระทบต่อผู้ที่มีสิทธิเข้าสอบ
ตามประกาศเดิม๓๑ คำสั่งดังกล่าวจึงมีเพียงประกาศรายชื่อผู้ขาดคุณสมบัติเท่านั้นที่สร้างภาระต่อผู้มีรายชื่อ
อยู่ในประกาศดังกล่าว

นอกจากนี้ คำสั่งทางปกครองที่มีผลสองทางอาจเกิดขึ้นในรูปแบบของคำวินิจฉัยอุทธรณ์
ด้วยก็ได้๓๒ เช่น กรณีของคำสั่งอนุญาตให้ก่อสร้างอาคาร ซึ่งถูกอุทธรณ์โต้แย้งโดยเพื่อนบ้าน และผู้มีอำนาจ
พิจารณาอุทธรณ์เห็นว่าคำสั่งอนุญาตดังกล่าวไม่ชอบด้วยกฎหมาย จึงให้เพิกถอนคำสั่งนั้นเสีย ทำให้
ผู้ที่เคยได้รับอนุญาตไม่อาจสร้างอาคารต่อไปได้ ในกรณีนี้ผู้ที่เคยได้รับประโยชน์กลับกลายมาเป็นผู้รับภาระ
จากคำวินิจฉัยอุทธรณ์ แต่เพื่อนบ้านกลับกลายเป็นผู้ได้ประโยชน์เสียเอง  ดังนั้น หากจะจำแนกคำสั่งทางปกครอง
ที่มีผลสองทางโดยอาศัยหลักการข้างต้น สามารถจำแนกได้สองประเภท ดังนี้

(๑) คำสั่งทางปกครองที่มีผลสองทางที่มีผลเป็นการให้ประโยชน์แก่ผู้รับคำสั่ง
แต่สร้างภาระแก่บุคคลที่สาม

(๒) คำสั่งทางปกครองที่มีผลสองทางที่มีผลเป็นการสร้างภาระแก่ผู้รับคำสั่ง
แต่ให้ประโยชน์แก่บุคคลที่สาม

ผลทางกฎหมายของคำสั่งทางปกครองที่มีผลสองทางเกิดขึ้นได้โดยไม่จำต้องเกิดจาก
เจตนาโดยชัดแจ้งของฝ่ายปกครองที่จะต้องระบุว่าให้มีผลต่อสถานภาพแห่งสิทธิของบุคคลที่สามด้วย
รวมถึงไม่จำต้องแจ้งให้บุคคลที่สามได้ทราบ๓๓ ผลทางกฎหมายของคำสั่งทางปกครองที่มีผลสองทาง
จึงเกิดขึ้นเมื่อได้มีการแจ้งคำสั่งทางปกครองไปยังบุคคลที่เป็นผู้รับคำสั่งทางปกครองตามมาตรา ๔๒
แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙





๓๑ โปรดดู คำพิพากษาศาลปกครองสูงสุดที่ อบ. ๑/๒๕๖๑
๓๒ Kopp/Ramsauer, Verwaltungsverfahrensgesetz, 14. Auflage, (München : C.H. Beck, 2013),

§ 50, Rn. 19.
๓๓ Falkenbach in : Bader/Ronellenfitsch, BeckOK VwVfG, 49. Edition Stand: 01.10.2020,

§ 50, Rn. 4.1; Kopp/Ramsauer, Verwaltungsverfahrensgesetz, 14. Auflage, (München : C.H. Beck, 2013),
§ 50, Rn. 13 ; นอกจากนี้ บุคคลที่สามที่ไม่ได้เข้าร่วมการพิจารณาทางปกครองยังไม่เป็นคู่กรณีที่อยู่ในบังคับที่จะต้องอุทธรณ์
คำสั่งทางปกครองอีกด้วย โปรดดู คำสั่งศาลปกครองสูงสุดที่ ๕๒๓/๒๕๔๗ ; คำสั่งศาลปกครองสูงสุดที่ ๖๙๖/๒๕๕๗ ;
คำสั่งศาลปกครองสูงสุดที่ ๕๓/๒๕๖๐


สำนักวิจัยและวิชาการ  สำนักงานศาลปกครอง  ๖๕



๓.๔ การเพิกถอนหรือยกเลิกคำสั่งทางปกครองที่มีผลสองทาง๓๔
ในกรณีที่ไม่มีกฎหมายบัญญัติเรื่องการยกเลิกหรือเพิกถอนคำสั่งทางปกครอง

ไว้โดยเฉพาะ ก็ต้องใช้หลักเกณฑ์ในมาตรา ๔๙ – มาตรา ๕๓ แห่งพระราชบัญญัติวิธีปฏิบัติราชการทางปกครอง
พ.ศ. ๒๕๓๙ ในฐานะที่เป็นกฎหมายกลางที่ใช้บังคับเกี่ยวกับการออกคำสั่งทางปกครอง ซึ่งหลักเกณฑ์
ในมาตรา ๔๙ – มาตรา ๕๓ นี้ เป็นการยกเลิกหรือเพิกถอนคำสั่งทางปกครองนอกกระบวนการพิจารณาอุทธรณ์
คำสั่งทางปกครอง๓๕ และโดยที่พระราชบัญญัตินี้มิได้กล่าวถึงการยกเลิกหรือเพิกถอนคำสั่งทางปกครอง
ที่มีผลสองทางไว้แต่อย่างใด จึงต้องใช้หลักเกณฑ์อย่างเดียวกับการยกเลิกหรือเพิกถอนคำสั่งทางปกครอง
โดยทั่วไป

ทั้งนี้ พระราชบัญญัติวิธีปฏิบัติราชการทางปกครอง พ.ศ. ๒๕๓๙ ได้แบ่งแยกหลักเกณฑ์
การยกเลิกหรือเพิกถอนคำสั่งทางปกครอง โดยใช้ความชอบด้วยกฎหมายและการสร้างภาระหรือการให้ประโยชน์
เป็นเกณฑ์ กล่าวคือ คำสั่งทางปกครองที่ไม่ชอบด้วยกฎหมายที่มีลักษณะเป็นการสร้างภาระ คำสั่งทางปกครอง
ที่ไม่ชอบด้วยกฎหมายที่มีลักษณะเป็นการให้ประโยชน์ คำสั่งทางปกครองที่ชอบด้วยกฎหมายที่มีลักษณะ
เป็นการสร้างภาระ และคำสั่งทางปกครองที่ชอบด้วยกฎหมายที่มีลักษณะเป็นการให้ประโยชน์ คำสั่งทางปกครอง
แต่ละประเภทดังกล่าวจะมีหลักเกณฑ์การยกเลิกหรือเพิกถอนแตกต่างกันไป จึงมีข้อพิจารณาว่า คำสั่งทางปกครอง
ที่มีทั้งส่วนที่สร้างภาระและให้ประโยชน์ การใช้หลักเกณฑ์การเพิกถอนจะใช้หลักเกณฑ์ของคำสั่งทางปกครอง
ประเภทใดในการยกเลิกหรือเพิกถอน

การตอบคำถามข้างต้น จะต้องพิจารณาในเบื้องต้นว่า ผู้ใดเป็นผู้รับคำสั่งทางปกครอง
โดยตรงในส่วนที่ให้ประโยชน์หรือสร้างภาระ ในกรณีที่ผู้รับคำสั่งทางปกครองโดยตรงเป็นผู้ได้รับประโยชน์
แต่บุคคลที่สามเป็นผู้ได้รับภาระ เช่น ผู้รับคำสั่งทางปกครองโดยตรงเป็นผู้ได้รับอนุญาตให้ก่อสร้าง แต่เพื่อนบ้าน
เป็นผู้รับภาระ ย่อมจะต้องใช้หลักเกณฑ์การยกเลิกหรือเพิกถอนคำสั่งทางปกครองที่มีลักษณะเป็นการให้ประโยชน์
เนื่องจากการยกเลิกหรือเพิกถอนคำสั่งดังกล่าวจะเป็นการลบล้างคำสั่งทางปกครองที่มีลักษณะเป็นการให้
ประโยชน์ไปด้วย๓๖ แต่ในกรณีที่ผู้รับคำสั่งทางปกครองโดยตรงเป็นผู้รับภาระ แต่บุคคลที่สามได้รับประโยชน์
ในข้อนี้ยังมีความเห็นเป็นสองฝ่าย โดยฝ่ายหนึ่งเห็นว่า จะต้องพิจารณาจากมุมมองของผู้รับคำสั่งทางปกครอง
โดยตรงเท่านั้น ซึ่งจะต้องใช้หลักเกณฑ์การลบล้างคำสั่งทางปกครองที่สร้างภาระ๓๗ แต่อีกฝ่ายหนึ่งเห็นว่า
จะต้องพิจารณาเป็นคำสั่งทางปกครองที่มีลักษณะเป็นการให้ประโยชน์เสมอ๓๘






๓๔ วรเจตน์ ภาคีรัตน์, กฎหมายปกครอง : ภาคทั่วไป, พิมพ์ครั้งที่ ๑, (กรุงเทพฯ : สำนักพิมพ์นิติราษฎร์,

๒๕๕๔), น. ๒๔๙ – ๒๖๖.
๓๕ เพิ่งอ้าง, น. ๑๐๘, ๒๔๗.
๓๖ เพิ่งอ้าง, น. ๒๕๐.
๓๗ Erichsen/Ehlers, Allgemeines Verwaltungsrecht, 14. Auflage, (Berlin : De Gruyter, 2010),

§ 24, Rn. 12.
๓๘ Kopp, Ferdinand, Die Bestandskraft von Verwaltungsakten, Deutsches Verwaltungsblatt,

1983, S. 392 (399) zitiert nach Kopp/Ramsauer, Verwaltungsverfahrensgesetz, 14. Auflage, (München : C.H.
Beck, 2013), § 50, Rn. 73.


๖๖  รวมบทความทางวิชาการ (เอกสารอิเล็กทรอนิกส์) เล่ม ๓



๓.๔.๑ การเพิกถอนหรือยกเลิกคำสั่งทางปกครองนอกกระบวนการพิจารณาอุทธรณ์
๓.๔.๑.๑ การเพิกถอนคำสั่งทางปกครองที่ไม่ชอบด้วยกฎหมาย

ตามมาตรา ๔๙ แห่งพระราชบัญญัติวิธีปฏิบัติราชการทางปกครอง
พ.ศ. ๒๕๓๙ บัญญัติว่า เจ้าหน้าที่หรือผู้บังคับบัญชาอาจเพิกถอนคำสั่งทางปกครองได้ตามหลักเกณฑ์
ที่กำหนดในมาตรา ๔๙ – มาตรา ๕๓ ไม่ว่าจะพ้นกำหนดการให้อุทธรณ์หรือโต้แย้งมาแล้วหรือไม่ และได้กำหนด
ระยะเวลาการเพิกถอนคำสั่งทางปกครองที่มีลักษณะเป็นการให้ประโยชน์ไว้ด้วยว่าจะต้องกระทำภายใน
เก้าสิบวันนับแต่รู้ถึงเหตุแห่งการเพิกถอน เว้นแต่คำสั่งทางปกครองได้กระทำขึ้นเพราะการแสดงข้อความ
อันเป็นเท็จหรือปกปิดข้อเท็จจริงซึ่งควรบอกให้แจ้ง หรือข่มขู่ หรือชักจูงใจโดยการให้ทรัพย์สินหรือประโยชน์
อื่นใดอันมิชอบด้วยกฎหมาย

(๑) การเพิกถอนคำสั่งทางปกครองที่ไม่ชอบด้วยกฎหมายที่มีลักษณะ
เป็นการสร้างภาระ

ตามมาตรา ๕๐ แห่งพระราชบัญญัติวิธีปฏิบัติราชการ
ทางปกครอง พ.ศ. ๒๕๓๙ บัญญัติว่า การเพิกถอนคำสั่งทางปกครองที่ไม่ชอบด้วยกฎหมายอาจถูกเพิกถอน
ทั้งหมดหรือบางส่วน โดยให้มีผลย้อนหลังหรือไม่ย้อนหลัง หรือมีผลในอนาคตไปถึงขณะใดขณะหนึ่งก็ได้
โดยการจะเพิกถอนคำสั่งทางปกครองที่ไม่ชอบด้วยกฎหมายที่มีลักษณะเป็นการสร้างภาระนี้อยู่ในดุลพินิจ
ของเจ้าหน้าที่ผู้ออกคำสั่งนั้นเองว่าจะเพิกถอนหรือไม่ เนื่องจากถ้อยคำของมาตรา ๕๐ นี้ ใช้คำว่า “เจ้าหน้าที่
อาจเพิกถอน” มาตรานี้จึงมิใช่บทบัญญัติที่กำหนดหน้าที่ที่จะต้องเพิกถอนคำสั่งทางปกครองที่ไม่ชอบ
ด้วยกฎหมายให้กับเจ้าหน้าที่๓๙ จากมาตรา ๕๐ ดังกล่าวจะเห็นได้ว่าคำสั่งทางปกครองที่ไม่ชอบด้วยกฎหมาย
และมีลักษณะเป็นการสร้างภาระไม่ได้มีหลักเกณฑ์การเพิกถอนอย่างเคร่งครัดแต่อย่างใด แต่หากคำสั่ง
ทางปกครองที่ไม่ชอบด้วยกฎหมายนั้นมีลักษณะเป็นการให้ประโยชน์แล้ว จะมีหลักเกณฑ์การเพิกถอน
ที่ซับซ้อนมากขึ้น

(๒) การเพิกถอนคำสั่งทางปกครองที่ไม่ชอบด้วยกฎหมายที่มีลักษณะ
เป็นการให้ประโยชน์

คำสั่งทางปกครองที่ไม่ชอบด้วยกฎหมายที่มีลักษณะเป็น
การให้ประโยชน์จะมีได้สองประเภท คือ ประเภทแรกจะเป็นการให้ประโยชน์เป็นเงินหรือทรัพย์สิน หรือประโยชน์
อย่างอื่นอันแบ่งแยกได้ เช่น คำสั่งที่ให้ผู้รับคำสั่งได้รับเงินครั้งเดียวหรือต่อเนื่องกันไปหลายคราว หรือคำสั่ง
ที่ยกเว้นการชำระเงิน เช่น คำสั่งยกเว้นค่าธรรมเนียมการศึกษา ประเภทที่สองจะเป็นการให้ประโยชน์ในลักษณะ
ที่ไม่อาจแบ่งแยกได้ เช่น คำสั่งก่อตั้งสิทธิหรือยืนยันสิทธิต่าง ๆ อาทิ คำสั่งอนุญาตให้ก่อสร้าง คำสั่งบรรจุ
และแต่งตั้งข้าราชการ

การเพิกถอนคำสั่งทางปกครองที่มีลักษณะเป็นการให้ประโยชน์
เป็นเงินหรือทรัพย์สิน หรือประโยชน์อย่างอื่นอันแบ่งแยกได้นั้น มาตรา ๕๑ แห่งพระราชบัญญัติวิธีปฏิบัติ
ราชการทางปกครอง พ.ศ. ๒๕๓๙ บัญญัติให้เจ้าหน้าที่จะต้องคำนึงถึงความเชื่อโดยสุจริตของผู้รับคำสั่ง
ทางปกครองในความคงอยู่ของคำสั่งทางปกครองนั้นกับประโยชน์สาธารณะประกอบกัน ซึ่งโดยทั่วไปแล้ว
หากผู้รับคำสั่งทางปกครองได้ใช้ประโยชน์จากเงินหรือทรัพย์สินที่ได้จากคำสั่งทางปกครองไปจนไม่อาจแก้ไขได้


๓๙ วรเจตน์ ภาคีรัตน์, กฎหมายปกครอง : ภาคทั่วไป, พิมพ์ครั้งที่ ๑, (กรุงเทพฯ : สำนักพิมพ์นิติราษฎร์,
๒๕๕๔), น. ๒๕๑.


สำนักวิจัยและวิชาการ  สำนักงานศาลปกครอง  ๖๗


ย่อมถือว่าผู้รับคำสั่งทางปกครองควรได้รับการคุ้มครองความเชื่อโดยสุจริต เจ้าหน้าที่ไม่อาจเพิกถอนคำสั่ง
ทางปกครองนั้นได้๔๐ แต่ในมาตราเดียวกันนี้ก็ได้บัญญัติถึงกรณีที่ผู้รับคำสั่งไม่อาจอ้างความเชื่อโดยสุจริตได้
สามกรณี คือ กรณีผู้รับคำสั่งแสดงข้อความอันเป็นเท็จหรือปกปิดข้อเท็จจริงซึ่งควรบอกให้แจ้ง หรือข่มขู่
หรือชักจูงใจโดยการให้ทรัพย์สินหรือประโยชน์อื่นใดอันมิชอบด้วยกฎหมาย หรือเป็นกรณีที่ผู้ รับคำสั่ง
ทางปกครองให้ข้อความไม่ถูกต้องครบถ้วนในสาระสำคัญ หรือกรณีผู้รับคำสั่งทางปกครองรู้ถึงความไม่ชอบ
ด้วยกฎหมายของคำสั่งทางปกครองขณะที่ได้รับคำสั่ง หรือความไม่รู้นั้นเป็นไปโดยความประมาทเลินเล่อ
อย่างร้ายแรง

สำหรับการเพิกถอนคำสั่ งทางปกครองที่มีลักษณะเป็น
การให้ประโยชน์อันไม่อาจแบ่งแยกได้ถูกบัญญัติไว้ในมาตรา ๕๒ แห่งพระราชบัญญัติวิธีปฏิบัติราชการ
ทางปกครอง พ.ศ. ๒๕๓๙ ซึ่งใช้หลักเกณฑ์ความเชื่อโดยสุจริตของผู้รับคำสั่งทางปกครองเช่นเดียวกัน
กับมาตรา ๕๑ และหากเจ้าหน้าที่ตัดสินใจเพิกถอนคำสั่งทางปกครองดังกล่าว และผู้รับคำสั่งมีความเชื่อโดยสุจริต
ในความคงอยู่ของคำสั่งทางปกครองนั้น ผู้รับคำสั่งมีสิทธิได้รับค่าทดแทนความเสียหายจากการเพิกถอน
คำสั่งทางปกครอง แต่ค่าทดแทนความเสียหายต้องไม่สูงไปกว่าประโยชน์ที่จะได้รับจากคำสั่งทางปกครองนั้น

ในการชั่งน้าหนักระหว่างผลประโยชน์ต่าง ๆ ประกอบ
การพิจารณาว่าจะเพิกถอนคำสั่งทางปกครองที่มีผลสองทางนั้นหรือไม่ นอกจากจะต้องคำนึงถึงทั้งความเชื่อ
โดยสุจริตของผู้รับคำสั่งทางปกครองและประโยชน์สาธารณะแล้ว ยังจะต้องคำนึงถึงประโยชน์ของบุคคลที่สาม
อันจะเกิดจากการเพิกถอนคำสั่งทางปกครองที่ไม่ชอบด้วยกฎหมายดังกล่าวด้วย๔๑

๓.๔.๑.๒ การยกเลิกคำสั่งทางปกครองที่ชอบด้วยกฎหมาย
(๑) การยกเลิกคำสั่งทางปกครองที่ชอบด้วยกฎหมายที่มีลักษณะ

เป็นการสร้างภาระ
มาตรา ๕๓ วรรคหนึ่ง แห่งพระราชบัญญัติวิธีปฏิบัติราชการ

ทางปกครอง พ.ศ. ๒๕๓๙ บัญญัติให้การยกเลิกคำสั่งทางปกครองที่ชอบด้วยกฎหมายที่มีลักษณะ
เป็นการสร้างภาระอาจถูกยกเลิกโดยให้มีผลนับแต่ยกเลิกหรือให้มีผลไปในอนาคตก็ได้  ทั้งนี้ จะต้องคำนึงถึง
ประโยชน์ของบุคคลภายนอกประกอบด้วย

แต่คำสั่ งทางปกครองที่ชอบด้วยกฎหมายที่มีลั กษณะ
เป็นการสร้างภาระไม่อาจถูกยกเลิกได้ในกรณีที่เจ้าหน้าที่จะต้องทำคำสั่งทางปกครองที่มีเนื้อหาทำนองเดียวกันอีก
หรือการยกเลิกไม่อาจกระทำได้เพราะเหตุอื่น

(๒) การยกเลิกคำสั่งทางปกครองที่ชอบด้วยกฎหมายที่มีลักษณะ
เป็นการให้ประโยชน์

คำ สั่ งำทงปกครองที่ ชอบด้ ว ยกฎหมายที่ มี ลั กษณะ
เป็นการให้ประโยชน์จะถูกยกเลิกได้ก็ต่อเมื่อมีข้อเท็จจริงเป็นไปตามที่มาตรา ๕๓ วรรคสองและวรรคสาม
แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ กำหนดเท่านั้น โดยจะแบ่งออกเป็นกรณี
การยกเลิกโดยให้มีผลนับแต่ยกเลิกหรือให้มีผลไปในอนาคตและการยกเลิกโดยให้มีผลย้อนหลัง


๔๐ เพิ่งอ้าง, น. ๒๕๔.
๔๑ Ule/Laubinger, Verwaltungsverfahrensrecht, 4. Auflage, (Köln : Carl Heymanns, 1995),

§ 64, Rn. 13.


๖๘  รวมบทความทางวิชาการ (เอกสารอิเล็กทรอนิกส์) เล่ม ๓



การยกเลิกโดยให้มีผลนับแต่ยกเลิกหรือให้มีผลไปในอนาคต
จะต้องเป็นกรณีที่มีกฎหมายกำหนดให้ยกเลิกได้หรือมีข้อสงวนสิทธิในการยกเลิกในคำสั่งนั้นเอง หรือคำสั่ง
ทางปกครองนั้นมีข้อกำหนดให้ผู้รับคำสั่งต้องปฏิบัติ แต่ไม่มีการปฏิบัติภายในระยะเวลาที่กำหนด หรือข้อเท็จจริง
และพฤติการณ์เปลี่ยนแปลงไป หากมีข้อเท็จจริงและพฤติการณ์เช่นนั้นในขณะที่ทำคำสั่งทางปกครองแล้ว
เจ้าหน้าที่คงจะไม่ทำคำสั่งทางปกครองนั้น และหากไม่ยกเลิกจะก่อให้เกิดความเสียหายต่อประโยชน์สาธารณะได้
หรือบทกฎหมายเปลี่ยนแปลงไป ซึ่งหากมีบทกฎหมายเช่นนั้นในขณะทำคำสั่งทางปกครองแล้ว เจ้าหน้าที่
คงจะไม่ทำคำสั่งทางปกครองนั้น แต่การยกเลิกในกรณีนี้ให้ทำได้ก็ต่อเมื่อผู้รับคำสั่งทางปกครองยังไม่ได้
ใช้ประโยชน์หรือยังไม่ได้รับประโยชน์จากคำสั่งทางปกครอง และหากไม่ยกเลิกจะก่อให้เกิดความเสียหาย
ต่อประโยชน์สาธารณะ และกรณีสุดท้ายเป็นกรณีที่อาจเกิดความเสียหายอย่างร้ายแรงต่อประโยชน์สาธารณะ
หรือประชาชน อันจำเป็นต้องป้องกันหรือขจัดเหตุดังกล่าว เจ้าหน้าที่อาจยกเลิกคำสั่งทางปกครองได้

การยกเลิกโดยให้มีผลย้อนหลังจะใช้บังคับกับคำสั่งทางปกครอง
ที่มีลักษณะเป็นการให้ประโยชน์เป็นเงินหรือทรัพย์สิน หรือประโยชน์อย่างอื่นอันแบ่งแยกได้เท่านั้น
โดยเจ้าหน้าที่อาจยกเลิกคำสั่งทางปกครองได้หากผู้รับคำสั่งทางปกครองมิได้ปฏิบัติหรือปฏิบัติล่าช้าในอันที่จะ
ดำเนินการให้เป็นไปตามวัตถุประสงค์ของคำสั่งทางปกครอง หรือเป็นกรณีผู้รับประโยชน์มิได้ปฏิบัติ
หรือปฏิบัติล่าช้าในอันที่จะดำเนินการให้เป็นไปตามเงื่อนไขของคำสั่งทางปกครอง

๓.๔.๒ การเพิกถอนหรือยกเลิกคำสั่งทางปกครองในกระบวนการพิจารณาอุทธรณ์
การอุทธรณ์คำสั่งทางปกครองได้ถูกบัญญัติไว้ในส่วนที่ ๕ แห่งพระราชบัญญัติ

วิธีปฏิบัติราชการทางปกครอง พ.ศ. ๒๕๓๙ โดยหากไม่มีกฎหมายเฉพาะกำหนดเป็นอย่างอื่น ผู้รับคำสั่ง
ทางปกครองที่ไม่พอใจในคำสั่งทางปกครองจะต้องอุทธรณ์คำสั่งทางปกครองเสียก่อน จึงจะนำคำสั่งทางปกครอง
ไปฟ้องคดีต่อศาลได้ ซึ่งเป็นระบบการอุทธรณ์แบบบังคับ๔๒

ในเบื้องต้นมีประเด็นที่ต้องพิจารณาว่าการเพิกถอนหรือยกเลิกคำสั่ง
ทางปกครองในกระบวนการพิจารณาอุทธรณ์ ผู้มีอำนาจพิจารณาอุทธรณ์อยู่ในบั งคับที่ต้องปฏิบัติตาม
มาตรา ๔๙ – มาตรา ๕๓ แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ ที่จะต้องคำนึงถึง
หลักความเชื่อโดยสุจริตของผู้รับคำสั่งในความคงอยู่ของคำสั่งทางปกครอง รวมถึงเงื่อนไขประการอื่น ๆ
ในการเพิกถอนหรือยกเลิกคำสั่งทางปกครองหรือไม่  ทั้งนี้ ขอบอำนาจของผู้มีอำนาจพิจารณาอุทธรณ์
ถูกกำหนดไว้ในมาตรา ๔๖ แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ โดยผู้มีอำนาจ
พิจารณาอุทธรณ์สามารถทบทวนได้ทั้งข้อเท็จจริง ข้อกฎหมาย หรือความเหมาะสมของคำสั่งทางปกครอง
และอาจมีคำสั่งเพิกถอนคำสั่งทางปกครองเดิมหรือเปลี่ยนแปลงคำสั่งนั้นไปในทางใด ไม่ว่าจะเป็นการเพิ่ม
หรือลดภาระ หรือจะใช้ดุลพินิจแทนในเรื่องของความเหมาะสมของคำสั่งทางปกครองหรือมีข้อกำหนด
อย่างไรก็ได้ จากถ้อยคำในบทบัญญัติดังกล่าวจะเห็นได้ว่าอำนาจของผู้มีอำนาจพิจารณาอุทธรณ์มีอำนาจ
ทบทวนคำสั่งทางปกครองในทุกมิติ ขอบเขตอำนาจของผู้มีอำนาจพิจารณาอุทธรณ์ย่อมไม่เป็นปัญหา
หากผู้รับคำสั่งทางปกครองโดยตรงเป็นผู้อุทธรณ์คำสั่งทางปกครองนั้นเอง ซึ่งเท่ากับผู้รับคำสั่งทางปกครอง


๔๒ ศุภวัฒน์ สิงห์สุวงศ์, การอุทธรณ์คำสั่งทางปกครอง, น. ๒, จากเว็บไซต์ http://web.krisdika.go.th/

data/outsitedata/outsite16/file/15Feb17-1.pdf สืบค้นเมื่อวันที่ ๑๘ พฤศจิกายน ๒๕๖๓.


สำนักวิจัยและวิชาการ  สำนักงานศาลปกครอง  ๖๙


ยอมรับความเสี่ยงที่คำสั่งทางปกครองจะถูกเปลี่ยนแปลงไปในทางใดทางหนึ่งไม่ว่าจะเป็นผลดีหรือผลร้าย๔๓
แต่ก็ยังคงมีความเห็นในทางวิชาการอยู่สองฝ่าย โดยฝ่ายหนึ่งเห็นว่า ขอบอำนาจของผู้มีอำนาจพิจารณาอุทธรณ์
ตามมาตรา ๔๖ ดังกล่าว เป็นอำนาจการทบทวนคำสั่งของผู้มีอำนาจพิจารณาอุทธรณ์ทุกมิติ ซึ่งไม่ผกพันู
ต่อมาตรา ๔๙ – มาตรา ๕๓ แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙๔๔ แต่อีกฝ่ายหนึ่ง
เห็นว่า ผู้มีอำนาจพิจารณาอุทธรณ์ต้องผกพันูต่อมาตรา ๔๙ – มาตรา ๕๓ ด้วยในการพิจารณาอุทธรณ์๔๕
ซึ่งผู้เขียนเห็นด้วยกับความเห็นฝ่ายแรก โดยเห็นว่า มาตรา ๔๙ – มาตรา ๕๓ เป็นกรณีที่เจ้าหน้าที่
หรือผู้บังคับบัญชาของเจ้าหน้าที่มี “ดุลพินิจ” ที่จะเพิกถอนหรือยกเลิกคำสั่งทางปกครองด้วยตนเอง ซึ่งมิใช่
การเพิกถอนหรือยกเลิกในกระบวนการพิจารณาอุทธรณ์ที่จะต้องมีคำขอของผู้รับคำสั่งทางปกครอง
และผู้มีอำนาจพิจารณาอุทธรณ์มี “หน้าที่” ที่จะต้องพิจารณาและมี “หน้าที่” เพิกถอนคำสั่งทางปกครอง
หากคำสั่งทางปกครองไม่ชอบด้วยกฎหมาย๔๖ อีกทั้งมาตรา ๔๖ ยังได้กำหนดไว้อย่างชัดเจนว่า ในการพิจารณา
อุทธรณ์เจ้าหน้าที่อาจลดหรือเพิ่มภาระก็ได้ โดยมิได้กำหนดเงื่อนไขว่าการลดหรือเพิ่มภาระในคำสั่ง
ทางปกครองจะต้องคำนึงถึงความชอบด้วยกฎหมายและลักษณะการให้ประโยชน์หรือสร้างภาระของคำสั่ง
ทางปกครองดังเช่นหลักเกณฑ์การเพิกถอนหรือยกเลิกคำสั่งทางปกครองในมาตรา ๔๙ – มาตรา ๕๓  นอกจากนี้
ผู้อุทธรณ์ยังไม่อาจอ้างความเชื่อโดยสุจริตในความคงอยู่ของคำสั่งทางปกครองได้ เนื่องจากผู้อุทธรณ์ก่อให้เกิด
ความไม่แน่นอนในความคงอยู่ของคำสั่งทางปกครองนั้นเอง หลักเกณฑ์ในมาตรา ๔๙ – มาตรา ๕๓
จึงไม่นำมาใช้บังคับในการพิจารณาอุทธรณ์คำสั่งทางปกครอง แต่จะมีกรณีที่ เป็นปัญหา คือ กรณีที่
การพิจารณาทางปกครองมีลักษณะเป็นการแข่งขันกัน และคำสั่งทางปกครองที่มีผลสองทางถูกอุทธรณ์
โดยบุคคลที่สามที่ได้รับภาระจากคำสั่งให้ประโยชน์แก่ผู้รับคำสั่งทางปกครองโดยตรง และอีกกรณีหนึ่ง
คือ คำสั่งทางปกครองถูกอุทธรณ์โดยบุคคลที่สามที่ได้รับภาระจากคำสั่งทางปกครองที่ให้ประโยชน์แก่ผู้รับคำสั่ง
แต่บุคคลที่สามนั้นไม่ได้เข้าร่วมการพิจารณาทางปกครองมาแต่แรก

กรณีแรก คำสั่งทางปกครองที่มีผลสองทางที่ถูกอุทธรณ์โดยบุคคลที่สาม
ที่เข้าร่วมการพิจารณาทางปกครองนี้จะเกิดขึ้นในกรณีที่มีบุคคลหลายคนเข้าร่วมการพิจารณาทางปกครอง
ในลักษณะที่มีประโยชน์ได้เสียเชื่อมโยงกัน เช่น มีบุคคลเป็นผู้ยื่นคำขอ และมีผู้คัดค้านคำขอเข้ามาร่วม
กระบวนพิจารณาด้วย หรือจะเป็นกรณีที่ผู้เข้าร่วมกระบวนพิจารณาทุกคนเป็นผู้ยื่นคำขอให้ออกคำสั่ง
ทางปกครอง แต่มีผู้ยื่นคำขอเพียงคนเดียวที่จะได้คำสั่งทางปกครอง ในกรณีนี้ย่อมต้องพิจารณาว่าผู้ยื่นคำขอ
ให้ออกคำสั่งทางปกครองก็ดี หรือผู้คัดค้านคำขอดังกล่าวก็ดี เป็นคู่กรณีตามคำนิยามในมาตรา ๕
แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ เมื่อบุคคลดังกล่าวเป็นคู่กรณีแล้ว ย่อมเป็น


๔๓ เพิ่งอ้าง, น. ๑๕; Sodan/Ziekow, Grundkurs Öffentliches Recht, 7. Auflage, (München :
C.H. Beck, 2016), § 93, Rn. 14.

๔๔ ความเห็นของ ศ.วรเจตน์ ภาคีรัตน์ ในการประชุมคณะกรรมการวิธีปฏิบัติราชการทางปกครอง ครั้งที่ ๒
(๑๖/๒๕๕๑) ๑๐/๒๕๕๑ วันที่ ๑๒ มีนาคม ๒๕๕๑ (เรื่องเสร็จที่ ๓๑๙/๒๕๕๑) อ้างใน ศุภวัฒน์ สิงห์สุวงศ์, ระยะเวลา
การเพิกถอนคำสั่งทางปกครองที่เป็นการให้ประโยชน์, (เมษายน ๒๕๕๖), น. ๕ – ๖, สืบค้นเมื่อวันที่ ๑๘ พฤศจิกายน ๒๕๖๓
จากเว็บไซต์ http://web.krisdika.go.th/pdfPage.jsp?type=act&actCode=194.

๔๕ โปรดดู ชัยวัฒน วงศ์วัฒนศ์านต์, กฎหมายวิธีปฏิบัติราชการทางปกครอง, (กรุงเทพฯ : จิรรัชการพิมพ์,
๒๕๔๐), น. ๓๙๓.

๔๖ Ule/Laubinger, Verwaltungsverfahrensrecht, 4. Auflage, (Köln : Carl Heymanns, 1995),
§ 61, Rn. 5 – 6.


๗๐  รวมบทความทางวิชาการ (เอกสารอิเล็กทรอนิกส์) เล่ม ๓


ผู้มีสิทธิอุทธรณ์คำสั่งทางปกครองที่มีผลกระทบต่อสถานภาพแห่งสิทธิของตนตามมาตรา ๔๔ แห่งพระราชบัญญัติ
เดียวกัน ซึ่งกรณีนี้เทียบเคียงได้กับกรณีที่ผู้รับคำสั่งทางปกครองเป็นผู้อุทธรณ์คำสั่ง เนื่องจากการที่บุคคลที่สาม
อุทธรณ์คำสั่งทางปกครองที่มีผลสองทาง ผู้รับคำสั่งที่ได้รับประโยชน์ย่อมไม่อาจคาดหมายได้ว่าคำสั่ง
ทางปกครองที่ให้ประโยชน์แก่ตนจะมีความคงอยู่ตลอดไป ผู้มีอำนาจพิจารณาอุทธรณ์จึงมีอำนาจในการเพิกถอน
หรือยกเลิกคำสั่งทางปกครองทั้งหมดหรือบางส่วนโดยไม่ผกพันูต่อหลักเกณฑ์ตามมาตรา ๔๙ – ๕๓
แห่งพระราชบัญญัติเดียวกัน  แต่ทั้งนี้ คำอุทธรณ์ของบุคคลที่สามจะต้องเป็นคำอุทธรณ์ที่ผู้มีอำนาจ
พิจารณาอุทธรณ์รับไว้พิจารณาได้ กล่าวคือ คำอุทธรณ์เป็นหนังสือที่ยื่นโดยผู้มีสิทธิอุทธรณ์และไม่ใช่คำอุทธรณ์
ที่ยื่นเมื่อพ้นระยะเวลาอุทธรณ์ และต้องระบุข้อโต้แย้งและข้อเท็จจริงหรือข้อกฎหมายที่อ้างอิงประกอบด้วย
ตามที่กำหนดในมาตรา ๔๔ แห่งพระราชบัญญัติเดียวกัน๔๗

กรณีที่สอง กรณีที่บุคคลที่สามที่ไม่ได้เข้าร่วมการพิจารณาทางปกครองมาแต่แรก
แต่ได้รับผลกระทบจากคำสั่งทางปกครองที่ให้ประโยชน์แก่ผู้ยื่นคำขอ ในกรณีนี้  คำอธิบายในทางตำรา
และแนวคำพิพากษาและคำสั่งของศาลปกครองสูงสุดเห็นว่า บุคคลที่สามที่ไม่ได้เข้ามาในการพิจารณา
ทางปกครองและไม่ได้รับแจ้งคำสั่งทางปกครองไม่ใช่คู่กรณีอันจะอยู่ในบังคับของการอุทธรณ์คำสั่งทางปกครอง
ตามพระราชบัญญัติวิธีปฏิบัติราชการทางปกครอง พ.ศ. ๒๕๓๙๔๘ และสามารถฟ้องคดีต่อศาลปกครอง
ได้โดยตรง๔๙  แต่ทั้งนี้ มิได้หมายความว่าบุคคลที่สามจะอุทธรณ์คำสั่งทางปกครองดังกล่าวไม่ได้เลย เนื่องจาก
การพิจารณาทางปกครองในฝ่ายปกครองยังไม่สิ้นสุด บุคคลที่สามย่อมอุทธรณ์คำสั่งทางปกครองที่มีผลกระทบ
ต่อตนเองได้๕๐  อย่างไรก็ดี ผู้เขียนเห็นว่า การอุทธรณ์โต้แย้งคำสั่งทางปกครองของบุคคลที่สามจะต้องอยู่
ภายในระยะเวลาขั้นสูงของการอุทธรณ์คำสั่ งทางปกครอง คือ หนึ่งปี โดยเทียบเคียงจากมาตรา ๔๐
แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ ด้วย เนื่องจากคำสั่งทางปกครองออกโดยที่
บุคคลที่สามไม่ได้เข้าร่วมการพิจารณาทางปกครอง ย่อมไม่มีการแจ้งคำสั่งทางปกครองแก่บุคคลที่สามโดยสภาพ
การเริ่มนับระยะเวลาการอุทธรณ์จึงไม่เริ่มนับเมื่อมีการแจ้งคำสั่งทางปกครองไปยังผู้รับคำสั่งทางปกครอง
แต่จะเริ่มนับเมื่อบุคคลที่สามรู้หรือควรรู้ว่าตนได้รับผลกระทบจากคำสั่งทางปกครองดังกล่าวแล้ว๕๑
แต่หากบุคคลที่สามไม่อุทธรณ์คำสั่งทางปกครองและใช้สิทธิฟ้องคดีต่อศาล บุคคลที่สามจะต้องโต้แย้งคำสั่ง
ทางปกครองนั้นต่อศาลภายในระยะเวลาการฟ้องคดี  อย่างไรก็ดี การนับระยะเวลาการฟ้องคดียังคง


๔๗ Vgl. Erichsen/Ehlers, Allgemeines Verwaltungsrecht, 14. Auflage, (Berlin : De Gruyter,

2010), § 24, Rn. 40 – 42.
๔๘ ชยวัฒน์ วงศ์วัฒนัศานต์, กฎหมายวิธีปฏิบัติราชการทางปกครอง, (กรุงเทพฯ : จิรรัชการพิมพ์,

๒๕๔๐), น. ๓๙๐.
๔๙ ศุภวัฒน์ สิงห์สุวงศ์, การอุทธรณ์คำสั่งทางปกครอง, น. ๖, จากเว็บไซต์ http://web.krisdika.go.th/

data/outsitedata/outsite16/file/15Feb17-1.pdf สืบค้นเมื่อวันที่ ๑๘ พฤศจิกายน ๒๕๖๓ ; คำสั่งศาลปกครองสูงสุด
ที่ ๕๒๓/๒๕๔๗ ; คำสั่งศาลปกครองสูงสุดที่ ๖๙๖/๒๕๕๗ ; คำสั่งศาลปกครองสูงสุดที่ ๕๓/๒๕๖๐

๕๐ บรรเจิด สิงคะเนติ, หลักกฎหมายเกี่ยวกับการควบคุมฝ่ายปกครอง, พิมพ์ครั้งที่ ๖, (กรุงเทพฯ : วิญญูชน,
๒๕๖๑), น. ๑๖๘.

๕๑ เช่น กรณีคำสั่งอนุญาตให้ก่อสร้าง บุคคลที่สามควรรู้ว่าตนได้รับผลกระทบเมื่อได้มีการริเริ่มก่อสร้าง
อันมีผลกระทบต่อตน โปรดดู Sodan/Ziekow, Grundkurs Öffentliches Recht, 7. Auflage, (München : C.H. Beck,
2016), § 92, Rn. 8; แต่กรณีจะแตกต่างไปหากบุคคลที่สามได้รับแจ้งคำสั่งทางปกครองและสิทธิการอุทธรณ์คำสั่งนั้น
บุคคลที่สามย่อมจะต้องอุทธรณ์ภายในระยะเวลาอุทธรณ์ตามปกติ


สำนักวิจัยและวิชาการ  สำนักงานศาลปกครอง  ๗๑


มีแนวคำพิพากษาและคำสั่งศาลปกครองสูงสุดแบ่งออกเป็นสองแนวทาง แนวทางที่หนึ่ง เห็นว่า ระยะเวลา
การฟ้องคดีเกี่ยวกับคำสั่งทางปกครองที่มีผลสองทางที่ผู้ออกคำสั่งไม่อาจแจ้งผลให้ผู้เกี่ยวข้องทราบ
เป็นรายบุคคลได้ ผู้ออกคำสั่งไม่ต้องแจ้งสิทธิการฟ้องคดีและระยะเวลาการฟ้องคดีไม่ขยายไปเป็นหนึ่งปี
ตามมาตรา ๕๐ แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ ผู้ฟ้องคดี
จึงต้องฟ้องคดีภายในเก้าสิบวันนับแต่รู้หรือควรรู้เหตุแห่งการฟ้องคดีตามมาตรา ๔๙ แห่งพระราชบัญญัติ
เดียวกัน๕๒ ส่วนแนวทางที่สอง เห็นว่า หากไม่มีการแจ้งสิทธิการฟ้องคดีโต้แย้งคำสั่งทางปกครองแก่บุคคลที่สาม
ระยะเวลาการฟ้องคดีย่อมขยายจากเก้าสิบวันไปเป็นหนึ่งปีตามมาตรา ๕๐ แห่งพระราชบัญญัติจัดตั้งศาลปกครอง
และวิธีพิจารณาคดีปกครอง พ.ศ. ๒๕๔๒๕๓ ผู้เขียนเห็นว่า การนับระยะเวลาการฟ้องคดีควรพิจารณาว่า
บุคคลที่สามได้รับแจ้งคำสั่งทางปกครองและได้รับแจ้งสิทธิการฟ้องคดีหรือไม่ หากบุคคลที่สามได้รับแจ้ง
คำสั่งทางปกครองและได้รับแจ้งสิทธิการฟ้องคดี บุคคลที่สามย่อมรู้หรือควรรู้เหตุแห่งการฟ้องคดีเมื่อนั้น
และจะต้องฟ้องคดีภายในเก้าสิบวันนับแต่ได้รับแจ้งคำสั่งทางปกครองตามมาตรา ๔๙ แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒ แต่หากได้รับแจ้งคำสั่งทางปกครองแต่ไม่ได้รับ
แจ้งสิทธิการฟ้องคดี ระยะเวลาการฟ้องคดีย่อมขยายไปเป็นหนึ่งปีตามมาตรา ๕๐ แห่งพระราชบัญญัติเดียวกัน
แต่ในกรณีที่บุคคลที่สามไม่ได้รับแจ้งคำสั่งทางปกครองเลย ระยะเวลาการฟ้องคดีควรเริ่มนับเมื่อบุคคลที่สาม
รู้หรือควรรู้ว่าตนได้รับผลกระทบจากคำสั่งทางปกครองดังกล่าวแล้ว  และต้องฟ้องคดีภายในหนึ่งปีนับแต่
วันที่รู้หรือควรรู้เหตุแห่งการฟ้องคดี โดยเทียบเคียงระยะเวลาขั้นสูงตามมาตรา ๕๐ ดังกล่าว

หากมีการอุทธรณ์หรือโต้แย้งคำสั่งทางปกครองที่มีผลสองทางโดยบุคคลที่สาม
ต่อผู้มีอำนาจพิจารณาอุทธรณ์ก็ดี หรือต่อศาลก็ดี ผู้มีอำนาจพิจารณาอุทธรณ์หรือศาลย่อมจะต้องเรียก
ผู้รับคำสั่งทางปกครองเข้ามาให้ข้อเท็จจริงและโต้แย้งตามมาตรา ๓๐ แห่งพระราชบัญญัติวิธีปฏิบัติราชการ
ทางปกครอง พ.ศ. ๒๕๓๙ หรือบทบัญญัติว่าด้วยการร้องสอดตามกฎหมายว่าด้วยวิธีพิจารณาคดีปกครอง
ซึ่งผู้รับคำสั่งทางปกครองย่อมจะรู้ถึงความไม่มั่นคงแน่นอนของคำสั่งทางปกครองนั้น จึงไม่อาจยกความสุจริต
ขึ้นอ้างเพื่อมิให้มีการเพิกถอนหรือยกเลิกคำสั่งทางปกครองได้  ทั้งนี้ การตรวจสอบและการเพิกถอน
หรือยกเลิกคำสั่งทางปกครองที่มีผลสองทางเนื่องจากการอุทธรณ์ของบุคคลที่สามทั้งสองกรณี จะต้อง
เป็นไปเพื่อคุ้มครองบุคคลที่สามเท่านั้น ซึ่งอาจจะเป็นการเพิกถอนคำสั่งทางปกครองเนื่องจากคำสั่ง
ทางปกครองละเมิดสิทธิของบุคคลที่สาม หรือเป็นการยกเลิกคำสั่งทางปกครองเนื่องจากคำสั่งทางปกครอง
มีเนื้อหาที่ไม่เหมาะสมอันกระทบกระเทือนสิทธิของบุคคลที่สาม๕๔ เหตุที่เป็นเช่นนี้ก็เพราะว่า เมื่อบุคคลที่สาม
อุทธรณ์คำสั่งทางปกครอง บุคคลที่สามจะกลายเป็นผู้คัดค้านคำขอให้ออกคำสั่งทางปกครองแรก
และเป็นผู้ยื่นคำขอให้มีการออกคำสั่งเพิกถอนหรือยกเลิกคำสั่งทางปกครองแรก ผู้มีอำนาจพิจารณาอุทธรณ์
จึงต้องพิจารณาว่าบุคคลที่สามมีผลประโยชน์เกี่ยวข้องกับความไม่ชอบด้วยกฎหมายหรือความไม่เหมาะสม


๕๒ คำสั่งศาลปกครองสูงสุดที่ ๑๒๓/๒๕๕๑
๕๓ คำพิพากษาศาลปกครองสูงสุดที่ ๑๔/๒๕๔๕
๕๔ Vgl. Kopp/Schenke, Verwaltungsgerichtsordnung, 18. Auflage, (München : C.H. Beck,

2012), § 68, Rn. 9 ; Vgl. Glaser in : Gärditz, Verwaltungsgerichtsordnung, 2. Auflage, (Köln : Carl Heymanns,
2018), § 68, Rn. 65.

Vgl. Rennert in : Eyermann, Verwaltungsgerichtsordnung, 15. Auflage, (München : C.H.
Beck, 2019), § 68, Rn. 16.


๗๒  รวมบทความทางวิชาการ (เอกสารอิเล็กทรอนิกส์) เล่ม ๓


ของคำสั่งทางปกครองในส่วนใดบ้าง ผู้มีอำนาจพิจารณาอุทธรณ์จึงไม่อาจหยิบยกเหตุแห่งความไม่ชอบ
ด้วยกฎหมายหรือความไม่เหมาะสมอื่น ๆ ที่ไม่เป็นประโยชน์แก่การคุ้มครองบุคคลที่สำมมาเพิกถอน
หรือยกเลิกคำสั่งทางปกครองได้๕๕

๓.๕ ผลของการเพิกถอนหรือยกเลิกคำสั่งทางปกครองที่มีผลสองทาง
การเพิกถอนหรือยกเลิกคำสั่ งทางปกครองที่มีผลสองทางย่อมมีผลกระทบ

ต่อสถานภาพแห่งสิทธิของผู้รับคำสั่งทางปกครองและบุคคลที่สามที่ได้รับผลจากคำสั่งทางปกครอง
เนื่องจากการเพิกถอนหรือยกเลิกคำสั่งทางปกครองนั้นเป็นคำสั่งทางปกครองอย่างหนึ่งที่ทำให้คำสั่ง
ทางปกครองเดิมสิ้นผลไปทั้งหมดหรือบางส่วน และอาจถูกโต้แย้งต่อไปได้๕๖,๕๗ เมื่อมีการเพิกถอนหรือยกเลิก
คำสั่งทางปกครองที่มีผลสองทางทั้งหมดย่อมจะทำให้ผู้ที่เคยได้รับประโยชน์จากคำสั่งทางปกครองที่มีผล
สองทางเดิมกลายเป็นผู้ได้รับภาระจากคำสั่งเพิกถอนหรือยกเลิกคำสั่งทางปกครองดังกล่าว และผู้ที่เคย
ได้รับภาระก็จะกลายมาเป็นผู้ได้รับประโยชน์ เช่น เจ้าหน้าที่เพิกถอนคำสั่ งอนุญาตให้ก่อสร้างอาคาร
ผู้ที่เคยได้รับอนุญาตให้สร้างอาคารย่อมได้รับภาระจากคำสั่งดังกล่าว และเพื่อนบ้านผู้ที่ได้รับผลกระทบ
จากคำสั่งอนุญาตย่อมกลับมาเป็นผู้ได้รับประโยชน์ หรือกรณีการเพิกถอนคำสั่งแต่งตั้งข้าราชการ ย่อมสร้าง
ภาระแก่ผู้ที่ได้รับแต่งตั้ง และก่อประโยชน์ให้แก่ข้าราชการรายอื่นที่แข่งขันกันเข้าสู่ตำแหน่งนั้น เนื่องจาก
การเพิกถอนคำสั่งแต่งตั้งย่อมทำให้ตำแหน่งว่างลง และผู้อื่นมีโอกาสเข้าสู่ตำแหน่งนั้นได้

ทั้งนี้ พึงมีข้อสังเกตว่า การเพิกถอนหรือยกเลิกคำสั่งทางปกครองที่มีผลสองทาง
ในบางกรณีอาจมีผลกระทบต่อผู้ที่ได้รับประโยชน์จากคำสั่งทางปกครองนั้นอย่างรุนแรงได้ เช่น การเพิกถอน
คำสั่งแต่งตั้งข้าราชการโดยให้มีผลย้อนหลัง ที่มีผลให้ข้าราชการที่ได้รับแต่งตั้งต้องกลับไปดำรงตำแหน่งเดิม
ที่เคยดำรงอยู่ก่อน๕๘ หรือการเพิกถอนคำสั่งอนุญาตให้ก่อสร้างอาคารที่อาจมีผลให้อาคารที่ก่อสร้าง
เสร็จแล้วต้องถูกรื้อถอนไปทั้งหมด ซึ่งในกฎหมายว่าด้วยวิธีปฏิบัติราชการทางปกครองหรือกฎหมายว่าด้วย
วิธีพิจารณาคดีปกครองของไทยยังมิได้กำหนดหลักเกณฑ์ในการคำนึงถึงสิทธิหรือประโยชน์ของบุคคลที่สาม
และข้อยกเว้นที่จะไม่เพิกถอนคำสั่งทางปกครองที่มีผลสองทางไว้แต่อย่างใด

ในกรณีที่คำสั่งทางปกครองที่มีผลสองทางถูกเพิกถอนหรือยกเลิกโดยเจ้าหน้าที่
หรือผู้บังคับบัญชาของเจ้าหน้าที่นอกกระบวนการพิจารณาอุทธรณ์คำสั่งทางปกครอง ผู้รับคำสั่งทางปกครอง
ที่เคยได้รับประโยชน์จากคำสั่งทางปกครองที่ถูกลบล้างไปย่อมจะต้องอยู่ภายใต้การบังคับของมาตรา ๔๔
แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ ประกอบมาตรา ๔๒ วรรคสอง
แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ ที่จะต้องอุทธรณ์คำสั่ง


๕๕ Vgl. Sodan/Ziekow, Grundkurs Öffentliches Recht, 7. Auflage, (München : C.H. Beck,

2016), § 93, Rn. 12.
๕๖ Erichsen/Ehlers, Allgemeines Verwaltungsrecht, 14. Auflage, (Berlin : De Gruyter, 2010),

§ 22, Rn. 26
๕๗ Ibid, § 24, Rn. 39 ; วรเจตน์ ภาคีรัตน์, กฎหมายปกครอง : ภาคทั่วไป, พิมพ์ครั้งที่ ๑, (กรุงเทพฯ :

สำนักพิมพ์นิติราษฎร์, ๒๕๕๔), น. ๒๕๐.
๕๘ คำสั่งศาลปกครองกลางที่ ๑๓๓๙/๒๕๔๖ ; โปรดดู นิติกร ชัยวิเศษ, “ความไม่เหมาะสมในการนำ

พระราชบัญญัติวิธีปฏิบัติราชการทางปกครอง พ.ศ. ๒๕๓๙ มาใช้บังคับกับการเพิกถอนคำสั่งแต่งตั้งข้าราชการ”, วารสารนิติศาสตร์
มหาวิทยาลัยธรรมศาสตร์, ปีที่ ๔๘ ฉบับที่ ๒, (มิถุนายน ๒๕๖๒), น. ๒๔๘ (๒๕๖ – ๒๕๗).


สำนักวิจัยและวิชาการ  สำนักงานศาลปกครอง  ๗๓


เพิกถอนหรือยกเลิกดังกล่าวเสียก่อน จึงจะสามารถนำคำสั่งเพิกถอนหรือยกเลิกมาฟ้องคดีต่อศาลปกครอง
ต่อไปได้ แต่ถ้าหากคำสั่งทางปกครองที่มีผลสองทางถูกเพิกถอนหรือยกเลิกในกระบวนการพิจารณาอุทธรณ์
ผู้รับคำสั่งทางปกครองที่เคยได้รับประโยชน์ย่อมไม่อาจอุทธรณ์คำวินิจฉัยอุทธรณ์ซ้าอีกได้๕๙ และสามารถ
นำคำวินิจฉัยอุทธรณ์ไปฟ้องคดีต่อศาลปกครองได้ทันที เพื่อขอให้ศาลมีคำพิพากษาเพิกถอนเฉพาะ
คำวินิจฉัยอุทธรณ์และทำให้คำสั่งทางปกครองเดิมกลับมามีผลดังเดิม๖๐

๔. การพิจารณาคดีของศาลปกครองเกี่ยวกับคำสั่งทางปกครองที่มีผลสองทาง
๔.๑ เงื่อนไขการฟ้องคดี

เงื่อนไขการฟ้องคดีในส่วนนี้จะกล่าวถึงสิทธิการฟ้องคดีของผู้ฟ้องคดี ซึ่งตามมาตรา ๔๒
แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ กำหนดว่า ผู้ใดได้รับ
ความเดือดร้อนหรือเสียหาย หรืออาจจะเดือดร้อนหรือเสียหายโดยมิอาจหลีกเลี่ยงได้จากการกระทำ
ของหน่วยงานทางปกครองหรือเจ้าหน้าที่ของรัฐ และการบรรเทาความเดือดร้อนหรือเสียหายนั้นต้องมีคำบังคับ
ตามที่กำหนดไว้ในมาตรา ๗๒ ผู้นั้นมีสิทธิฟ้องคดีต่อศาลปกครอง ซึ่งผู้เดือดร้อนหรือเสียหายที่จะมีสิทธิฟ้องคดี
เกี่ยวกับคำสั่งทางปกครองที่มีผลสองทางก็คือผู้รับคำสั่งทางปกครองหรือบุคคลที่สามนั่นเอง แต่ผู้ใดจะเป็น
ผู้มีสิทธิฟ้องคดีย่อมขึ้นอยู่กับว่าผู้ใดได้รับความเดือดร้อนหรือเสียหายจากคำสั่งทางปกครองอันเป็นที่สุด
ในฝ่ายปกครอง ตามที่จะได้อธิบายดังต่อไปนี้

ตามที่ได้กล่าวไปแล้วข้างต้นว่า การจะฟ้องคดีขอให้เพิกถอนคำสั่งทางปกครองได้นั้น
จะต้องมีการอุทธรณ์คำสั่งทางปกครองนั้นภายในฝ่ายปกครองให้เสร็จสิ้นเสียก่อน จึงจะสามารถนำคำสั่ง
ทางปกครองไปฟ้องต่อศาลปกครองได้ ซึ่งเป็นไปตามที่มาตรา ๔๒ วรรคสอง แห่งพระราชบัญญัติจัดตั้ง
ศาลปกครองและวิธีพิจารณาคดีปกครอง พ.ศ. ๒๕๔๒ บัญญัติว่า หากมีกฎหมายกำหนดขั้นตอนหรือวิธีการ
ในการแก้ไขความเดือดร้อนเสียหายไว้โดยเฉพาะ การฟ้องคดีปกครองในเรื่องดังกล่าวจะต้องมีการดำเนินการ
แก้ไขความเดือดร้อนเสียหายตามที่กฎหมายกำหนดเสียก่อน และได้มีการสั่งการตามกฎหมายดังกล่าว
หรือมิได้มีการสั่งการในเวลาอันสมควร หรือภายในระยะเวลาที่กฎหมายกำหนด

ในกรณีที่บุคคลที่สามที่ไม่ว่าจะเป็นคู่กรณีในเรื่องนั้นหรือไม่ ได้อุทธรณ์คำสั่งทางปกครอง
ที่มีผลสองทางที่ให้ประโยชน์แก่ผู้รับคำสั่งทางปกครอง แต่สร้างภาระแก่ตน ผลของคำวินิจฉัยอุทธรณ์
มีได้สองแนวทาง ได้แก่ คำวินิจฉัยอุทธรณ์ที่ยืนยันคำสั่งทางปกครองเดิม และคำวินิจฉัยอุทธรณ์ที่เพิกถอน
หรือยกเลิกคำสั่งทางปกครองชัน้ต้นทั้งหมดหรือบางส่วน ซึ่งในกรณีที่คำวินิจฉัยอุทธรณ์ได้ยืนยันคำสั่ง
ทางปกครองเดิม ผู้ที่เดือดร้อนหรือเสียหาย และมีสิทธิฟ้องคดี คือ บุคคลที่สามที่ได้รับภาระจากคำสั่ง
ทางปกครองชัน้ต้นและคำวินิจฉัยอุทธรณ์ที่ยืนยันคำสั่งทางปกครองดังกล่าว แต่หากคำวินิจฉัยอุทธรณ์
มีผลให้เพิกถอนหรือยกเลิกคำสั่งทางปกครองชัน้ต้น และมีผลเป็นการปลดเปลื้องภาระของบุคคลที่สาม
แต่สร้างภาระต่อผู้ที่เคยได้รับประโยชน์จากคำสั่งทางปกครองชัน้ต้น ผู้ที่ได้รับความเดือดร้อนหรือเสียหาย
จากคำวินิจฉัยอุทธรณ์ และมีสิทธิฟ้องคดี คือ ผู้รับคำสั่งทางปกครองโดยตรงที่เคยได้ประโยชน์จากคำสั่ง


๕๙ โปรดดู ชัยวัฒน วงศ์วัฒนศ์านต์, กฎหมายวิธีปฏิบัติราชการทางปกครอง, (กรุงเทพฯ : จิรรัชการพิมพ์,
๒๕๔๐), น. ๓๘๘.

๖๐ ผลของการเพิกถอนคำสั่งยกเลิกหรือเพิกถอนคำสั่งทางปกครอง โปรดดู วรพจน วิศร์ุตพิชญ์,
ข้อความคิดและหลักการพื้นฐานบางประการของกฎหมายปกครอง, พิมพ์ครั้งที่ ๑, (กรุงเทพฯ : วิญญูชน, ๒๕๖๒), น. ๑๙๕ ;
คำพิพากษาศาลปกครองสูงสุดที่ ๑๑๔/๒๕๕๘


๗๔  รวมบทความทางวิชาการ (เอกสารอิเล็กทรอนิกส์) เล่ม ๓


ทางปกครองชัน้ต้น มิใช่บุคคลที่สาม เช่น บุคคลที่สามอุทธรณ์คำสั่งอนุญาตให้ก่อสร้างอาคาร เนื่องจากเห็นว่า
การอนุญาตให้ก่อสร้างนั้นกระทบกระเทือนต่อกรรมสิทธิ์ในที่ดินของตน และผู้มีอำนาจพิจารณาอุทธรณ์เห็นว่า
การอนุญาตนั้นกระทบต่อบุคคลที่สามจริง จึงให้เพิกถอนการอนุญาตนั้นบางส่วน ทำให้บุคคลที่สามไม่ได้รับ
ผลกระทบจากการก่อสร้างนั้นอีกต่อไป แต่ผู้ที่ได้รับอนุญาตต้องรับภาระจากการที่ไม่อาจสร้างอาคารได้
ตามรูปแบบเดิม และเป็นผู้ได้รับความเดือดร้อนหรือเสียหายจากคำวินิจฉัยอุทธรณ์

๔.๒ วัตถุแห่งคดี
วัตถุแห่งคดีในคดีฟ้องเกี่ยวกับคำสั่งทางปกครองที่มีผลสองทางจะขึ้นอยู่กับว่า

มีการอุทธรณ์คำสั่งทางปกครองหรือไม่ เนื่องจากมีบางกรณีที่ไม่จำต้องมีการอุทธรณ์คำสั่งทางปกครองก่อน
เช่น กรณีที่มีกฎหมายกำหนดให้เป็นที่สุด๖๑ หรือเป็นกรณีที่บุคคลที่สามผู้ได้รับผลกระทบสามารถฟ้องคดี
ต่อศาลได้โดยตรง เนื่องจากบุคคลที่สามไม่ได้เข้ามาในการพิจารณาทางปกครอง จึงไม่อยู่ในฐานะคู่กรณี
อันจะอยู่ภายในบังคับการอุทธรณ์คำสั่งทางปกครอง

ในกรณีที่ไม่ต้องมีการอุทธรณ์คำสั่งทางปกครอง วัตถุแห่งคดีย่อมจะเป็นคำสั่ง
ทางปกครองที่ออกโดยเจ้าหน้าที่ แต่หากมีการอุทธรณ์คำสั่งทางปกครอง วัตถุแห่งคดีที่เป็นคำวินิจฉัยอุทธรณ์
อาจแบ่งออกได้สองประเภท คือ คำวินิจฉัยอุทธรณ์ที่ยืนยันคำสั่งทางปกครองชัน้ต้น กับคำวินิจฉัยอุทธรณ์
ที่เพิกถอนหรือยกเลิกคำสั่งทางปกครองชัน้ต้นทั้งหมดหรือบางส่วน ซึ่งคำวินิจฉัยอุทธรณ์ที่ยืนยันคำสั่ง
ทางปกครองชัน้ต้นจะเป็นวัตถุแห่งคดีรวมกับคำสั่งทางปกครองชัน้ต้น และผู้ฟ้องคดีก็คือบุคคลที่สาม
ที่ได้รับผลกระทบมาตั้งแต่แรก แต่ในกรณีที่คำวินิจฉัยอุทธรณ์เพิกถอนหรือยกเลิกคำสั่งทางปกครองชัน้ต้น
ทั้งหมดหรือบางส่วน วัตถุแห่งคดีจะมีแต่คำวินิจฉัยอุทธรณ์เท่านั้น เนื่องจากผู้ฟ้องคดีในกรณีนี้  คือ
ผู้รับคำสั่งทางปกครองชัน้ต้นที่เคยได้ประโยชน์ และต้องการให้คำสั่งทางปกครองที่ถูกเพิกถอนหรือยกเลิกไป
กลับมามีผลดังเดิม๖๒

๔.๓ คำขอของผู้ฟ้องคดี
ในนิติสัมพันธ์อันเกี่ยวเนื่องกับคำสั่งทางปกครองที่มีผลสองทางที่การให้ประโยชน์

และการสร้างภาระเป็นเงื่อนไขซึ่งกันและกัน ผู้ฟ้องคดีย่อมต้องรองข้อให้ศาลเพิกถอนคำสั่งทางปกครอง
ที่ให้ประโยชน์แก่ผู้รับคำสั่งทางปกครองแต่สร้างภาระแก่ผู้ฟ้องคดี หรือในทางกลับกัน ผู้ฟ้องคดีจะต้องรองข้อ
ให้ศาลเพิกถอนคำสั่งทางปกครองที่สร้างภาระแก่ตน แต่ให้ประโยชน์แก่บุคคลที่สาม และเรียกร้องให้
ฝ่ายปกครองออกคำสั่งทางปกครองที่ให้ประโยชน์แก่ตน๖๓ เช่น ในกรณีการแข่งขันกันเข้าสู่ตำแหน่งข้าราชการ
ผู้ที่ไม่ได้รับคัดเลือกย่อมจะรองข้อให้ศาลเพิกถอนคำสั่งแต่งตั้งผู้ที่ได้รับคัดเลือก และเรียกร้องให้ฝ่ายปกครอง
แต่งตั้งตนเองในตำแหน่งนั้น ผู้ฟ้องคดีไม่อาจเรียกร้องให้ฝ่ายปกครองกำหนดตำแหน่งเดียวกันขึ้นมา


๖๑ ศุภวัฒน์ สิงห์สุวงศ์, การอุทธรณ์คำสั่งทางปกครอง, น. ๖, จากเว็บไซต์ http://web.krisdika.go.th/

data/outsitedata/outsite16/file/15Feb17-1.pdf สืบค้นเมื่อวันที่ ๑๘ พฤศจิกายน ๒๕๖๓
๖๒ โปรดดู มานิตย์ วงศ์เสรี, การอุทธรณ์คำสั่งทางปกครอง ศึกษาเปรียบเทียบระบบกฎหมายไทย

และระบบกฎหมายเยอรมัน, (กรุงเทพฯ : สวัสดิการสำนักงานศาลปกครอง, ๒๕๖๑), น. ๑๐๗.
๖๓ Huber, Peter – Michael, Konkurrenzschutz im Verwaltungsrecht, (Tübingen : Mohr Siebeck,

1991), S. 472.


สำนักวิจัยและวิชาการ  สำนักงานศาลปกครอง  ๗๕


ให้ผู้ฟ้องคดีโดยเฉพาะเจาะจงได้ เนื่องจากฝ่ายปกครองเองก็ต้องผกพันูต่อกฎเกณฑ์เกี่ยวกับการกำหนด
จำนวนตำแหน่งที่มีจำนวนจำกัด๖๔

๔.๔ การทุเลาการบังคับตามคำสั่งทางปกครองและการขอบรรเทาทุกข์ชั่วคราว
การทุเลาการบังคับตามคำสั่งทางปกครองและการขอบรรเทาทุกข์ชั่วคราวเป็นวิธีการ

ชั่วคราวก่อนการพิพากษาตามที่กำหนดไว้ในมาตรา ๖๖ แห่งพระราชบัญญัติจัดตั้งศาลปกครองและวิธีพิจารณา
คดีปกครอง พ.ศ. ๒๕๔๒ ประกอบบทบัญญัติในหมวด ๕ ส่วนที่ ๑ และส่วนที่ ๒ แห่งระเบียบของที่ประชุมใหญ่
ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓ วิธีการชั่วคราวก่อนการพิพากษา
มีไว้เพื่อคุ้มครองผู้ฟ้องคดีในระหว่างการพิจารณาคดีของศาล โดยจะคุ้มครองผู้ฟ้องคดีจากผลบังคับ
ของคำสั่งทางปกครองหรือคุ้มครองผู้ฟ้องคดีโดยการกำหนดกฎเกณฑ์เพื่อคุ้มครองสิทธิหรือคุ้มครองสภาพ
แห่งข้อเท็จจริงไว้จนกว่าการพิจารณาคดีจะเสร็จสิ้น  ทั้งนี้ เพื่อมิให้หลักประกันการคุ้มครองสิทธิโดยศาล
ถูกละเมิดได้จากการบังคับการของฝ่ายปกครองจนไม่อาจแก้ไขได้ในภายหลัง๖๕  อย่างไรก็ดี กฎหมาย
ว่าด้วยวิธีพิจารณาคดีปกครองของไทยมิได้กำหนดวิธีการชั่วคราวก่อนการพิพากษาเกี่ยวกับคำสั่งทางปกครอง
ที่มีผลสองทางไว้ จึงต้องใช้หลักเกณฑ์เดียวกับคำสั่งทางปกครองโดยทั่วไป

๔.๔.๑ การทุเลาการบังคับตามคำสั่งทางปกครอง
ตามข้อ ๖๙ แห่งระเบียบของที่ประชุมใหญ่ตุลาการในศาลปกครองสูงสุด

ว่าด้วยวิธีพิจารณาคดีปกครอง พ.ศ. ๒๕๔๓ กำหนดว่า การฟ้องขอให้เพิกถอนคำสั่งทางปกครองไม่เป็นเหตุ
ให้ทุเลาการบังคับตามคำสั่งทางปกครองนั้น แต่ผู้ฟ้องคดีอาจยื่นคำขอต่อศาล เพื่อให้ศาลมีคำสั่งทุเลา
การบังคับตามคำสั่งทางปกครอง เพื่อชะลอหรือระงับการบังคับตามผลของคำสั่งทางปกครองได้ การทุเลา
การบังคับตามคำสั่งทางปกครองตามคำสั่งของศาลปกครองนี้แตกต่างจากการทุเลาการบังคับทางปกครอง
ตามมาตรา ๖๓/๒ แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ โดยการทุเลาการบังคับ
ตามคำสั่งทางปกครองตามคำสั่งศาลจะเป็นการทำให้คำสั่งทางปกครองสิ้นผลบังคับไปเป็นการชั่วคราว
ในระหว่างที่คำสั่งทุเลาการบังคับยังคงมีผลอยู่๖๖ ซึ่งใช้บังคับได้กับคำสั่งทางปกครองทุกประเภท ไม่ว่าจะ
เป็นคำสั่งก่อตั้งสิทธิหรือระงับสิทธิ๖๗ หรือคำสั่งให้กระทำการหรืองดเว้นกระทำการ หรือคำสั่งให้ส่งมอบเงิน
หรือทรัพย์สิน ส่วนการทุเลาการบังคับทางปกครองตามพระราชบัญญัติวิธีปฏิบัติราชการทางปกครอง


๖๔ เช่น ตำแหน่งหัวหน้าส่วนราชการ มีได้ส่วนราชการละ ๑ ตำแหน่ง ตามที่กำหนดในหนังสือ

สำนักงาน ก.พ. ที่ นร ๑๐๐๘/ว ๒ ลงวันที่ ๑๙ กุมภาพันธ์ ๒๕๕๘
๖๕ Vgl. Hufen, Friedhelm, Verwaltungsprozessrecht, 11 Auflage, (München : C.H. Beck,

2019), § 31, Rn. 1 – 2.
๖๖ ธนยพรั พึ่งพุ่มแก้ว, “การทุเลาการบังคับตามกฎหรือคำสั่งทางปกครอง”, (วิทยานิพนธ์มหาบัณฑิต

คณะนิติศาสตร์ มหาวิทยาลัยธรรมศาสตร์, ๒๕๕๕), น. ๘๐.
๖๗ เช่น คำสั่งทุเลาการบังคับตามคำสั่งยกเลิกการประกาศรายชื่อผู้มีสิทธิเข้ารับการศึกษาอบรม

หลักสูตรนายอำเภอ เมื่อมีการทุเลาการบังคับตามคำสั่งยกเลิกการประกาศรายชื่อดังกล่าว ย่อมต้องถือว่าการประกาศ
รายชื่อดังกล่าวยังคงมีผลบังคับอยู่ และผู้ที่มีสิทธิเข้ารับการศึกษาอบรมตามประกาศรายชื่อนั้นยังคงมีสิทธิเข้ารับการศึกษา
อบรมต่อไป โปรดดู คำสั่งศาลปกครองสูงสุดที่ คบ. ๑๕๐/๒๕๕๘


๗๖  รวมบทความทางวิชาการ (เอกสารอิเล็กทรอนิกส์) เล่ม ๓


พ.ศ. ๒๕๓๙ จะเป็นการทุเลาการใช้มาตรการบังคับทางปกครองในคำสั่งทางปกครองที่กำหนดให้กระทำการ
งดเว้นกระทำการ หรือคำสั่งทางปกครองที่กำหนดให้ส่งมอบเงินหรือทรัพย์สินเท่านั้น๖๘

สำหรับเงื่อนไขในการพิจารณาว่าศาลจะสั่งให้ทุเลาการบังคับตามคำสั่งทางปกครอง
หรือไม่ ได้ถูกกำหนดไว้ในข้อ ๗๒ วรรคสาม แห่งระเบียบของที่ประชุมใหญ่ตุลาการในศาลปกครองสูงสุด
ว่าด้วยวิธีพิจารณาคดีปกครอง พ.ศ. ๒๕๔๓ โดยมีเงื่อนไขทั้งสิ้นสามประการ ดังนี้ เงื่อนไขประการแรก
คือ ศาลพิจารณาแล้วเห็นว่า คำสั่งทางปกครองน่าจะไม่ชอบด้วยกฎหมาย เงื่อนไขประการที่สอง คือ หากให้คำสั่ง
ทางปกครองดังกล่าวมีผลใช้บังคับต่อไปจะทำให้เกิดความเสียหายอย่างร้ายแรงที่ยากแก่การเยียวยาแก้ไข
ในภายหลัง และเงื่อนไขประการที่สาม คือ การทุเลาการบังคับตามคำสั่งทางปกครองนั้นไม่เป็นอุปสรรค
แก่การบริหารงานของรัฐหรือบริการสาธารณะ

การทุเลาการบังคับตามคำสั่งทางปกครองที่มีผลสองทางเกิดขึ้นได้เช่นเดียวกับ
คำสั่งทางปกครองโดยทั่วไป เช่น การทุเลาการบังคับตามคำสั่งอนุญาตให้ก่อสร้างอาคาร ๖๙ เนื่องจาก
ศาลพิจารณาคำขอของเพื่อนบ้านที่เป็นผู้ฟ้องคดีแล้ว เห็นว่า คำสั่งอนุญาตนั้นน่าจะไม่ชอบด้วยกฎหมาย
เนื่องจากแบบที่ยื่นขออนุญาตนั้นผิดแบบ ทำให้อาคารไม่มีความมั่นคงปลอดภัย และหากให้การก่อสร้าง
ตามคำสั่งดังกล่าวดำเนินการต่อไปอาจทำให้อาคารพังทลายลงมาทับบ้านของผู้ฟ้องคดีจนเสียหายทั้งหมด
และการทุเลาการบังคับตามคำสั่งอนุญาตดังกล่าวไม่เป็นอุปสรรคแก่การบริหารงานของรัฐหรือบริการสาธารณะ
แต่ทั้งนี้ การที่กฎหมายว่าด้วยวิธีพิจารณาคดีปกครองมิได้กล่าวถึงวิธีการในการจัดการคำสั่งทางปกครอง
ที่กำหนดกฎเกณฑ์ในนิติสัมพันธ์สามฝ่ายไว้โดยเฉพาะ อาจทำให้สิทธิหรือประโยชน์ของผู้ที่ได้รับประโยชน์
จากคำสั่งทางปกครองถูกมองข้ามไปได้โดยง่าย โดยจากกรณีการทุเลาตามคำสั่งอนุญาตให้ก่อสร้างอาคารข้างต้น
หากผู้ที่ได้รับอนุญาตได้จัดเตรียมวัสดุอุปกรณ์ และได้ใช้จ่ายเงินลงทุนสำหรับการก่อสร้างไปจนหมดสิ้นแล้ว
การทุเลาการบังคับตามคำสั่งอนุญาตให้สร้างอาคารย่อมเกิดผลกระทบต่อผู้ที่ได้รับอนุญาตอย่างร้ายแรง
เพราะไม่อาจแสวงประโยชน์จากอาคารที่ยังก่อสร้างไม่แล้วเสร็จได้  ดังนั้น ผู้ที่ได้รับประโยชน์จากคำสั่ง
อนุญาตจึงมีสิทธิหรือประโยชน์ที่จะให้คำสั่งดังกล่าวมีผลบังคับต่อไปไม่ยิ่งหย่อนไปกว่าเพื่อนบ้านผู้ที่ต้องการ
ให้ระงับการก่อสร้างเลย๗๐ แต่ข้อ ๗๒ วรรคสาม แห่งระเบียบของที่ประชุมใหญ่ตุลาการในศาลปกครองสูงสุด
ว่าด้วยวิธีพิจารณาคดีปกครอง พ.ศ. ๒๕๔๓ มิได้กำหนดให้ศาลต้องคำนึงถึงผลประโยชน์ของผู้ที่ได้รับ
ประโยชน์จากคำสั่งทางปกครองเลย







๖๘ ศุภวัฒน์ สิงห์สุวงษ์, หลักทั่วไปในการบังคับทางปกครองตามกฎหมายวิธีปฏิบัติราชการทางปกครอง,

น. ๓ – ๕ จากเว็บไซต์ https://www.krisdika.go.th/data/outsitedata16/file/31-8-63-3.pdf สืบค้นเมื่อวันที่
๒๔ พฤศจิกายน ๒๕๖๓.

๖๙ ตัวอย่าง โปรดดู คำสั่งศาลปกครองสูงสุดที่ ๔๒๐/๒๕๖๐
๗๐ Vgl. Hoppe in : Eyermann, Verwaltungsgerichtsordnung, 15. Auflage, (München : C.H.

Beck, 2019), § 80a, Rn. ; Vgl. Finkelnburg/Dombert/Külpmann, Vorläufiger Rechtsschutz im Verwaltungsstreitverfahren,
5. Auflagen, (München : C.H. Beck, 2008), Rn. 796.


สำนักวิจัยและวิชาการ  สำนักงานศาลปกครอง  ๗๗



๔.๔.๒ การบรรเทาทุกข์ชั่วคราว
การบรรเทาทุกข์ชั่วคราวถูกกำหนดไว้ในข้อ ๗๕ แห่งระเบียบของที่ประชุมใหญ่

ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓ การบรรเทาทุกข์ชั่วคราว
เป็นการกำหนดมาตรการอื่น ๆ โดยคำสั่งศาล อันมิใช่การทุเลาการบังคับตามคำสั่งทางปกครอง แต่เป็น
การกำหนดกฎเกณฑ์เกี่ยวกับการกระทำ๗๑ ในเบื้องต้นมีปัญหาที่จะต้องอภิปรายว่า หากผู้ฟ้องคดีฟ้อง
ขอให้เพิกถอนคำสั่งทางปกครองที่มีผลสองทาง จะสามารถรองข้อให้ศาลกำหนดมาตรการบรรเทาทุกข์
ชั่วคราวเพิ่มเติมจากการทุเลาการบังคับตามคำสั่งทางปกครองได้หรือไม่

ตามแนวคำสั่งของศาลปกครองสูงสุด ได้มีความเห็นแบ่งออกเป็นสองแนวทาง
โดยแนวทางที่หนึ่ง เห็นว่า การบรรเทาทุกข์ชั่วคราวจะใช้กับคดีฟ้องขอให้เพิกถอนคำสั่งทางปกครองไม่ได้
เนื่องจากมีหลักเกณฑ์และวิธีการที่คุ้มครองเกี่ยวกับเรื่องนี้ไว้โดยเฉพาะแล้ว คือ การทุเลาการบังคับ
ตามคำสั่งทางปกครองตามข้อ ๖๙ แห่งระเบียบของที่ประชุมใหญ่ตุลาการในศาลปกครองสูงสุด ว่าด้วย
วิธีพิจารณาคดีปกครอง พ.ศ. ๒๕๔๓๗๒ ส่วนแนวทางที่สอง เห็นว่า การบรรเทาทุกข์ชั่วคราวใช้กับคดี
ฟ้องขอให้เพิกถอนคำสั่งทางปกครองได้ เนื่องจากการบรรเทาทุกข์ชั่วคราวเป็นกรณีที่นอกเหนือไปจากข้อ ๖๙
แห่งระเบียบของที่ประชุมใหญ่ตุลาการในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓
ที่ศาลอาจกำหนดวิธีการหรือมาตรการใด ๆ เพื่อบรรเทาทุกข์ชั่วคราวได้๗๓

หากพิจารณาถ้อยคำในข้อ ๗๕ แห่งระเบียบของที่ประชุมใหญ่ตุลาการ
ในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓ ที่กำหนดว่า “นอกจากกรณีที่กล่าวไว้
ในข้อ ๖๙ ผู้ฟ้องคดีอาจยื่นคำขอให้ศาลมีคำสั่งกำหนดมาตรการหรือวิธีการคุ้มครองอย่างใด ๆ เพื่อบรรเทาทุกข์
ชั่วคราวก่อนการพิพากษา หรือคู่กรณีอาจยื่นคำขอให้ศาลมีคำสั่งกำหนดวิธีการเพื่อคุ้มครองประโยชน์
ของผู้ขอในระหว่างการพิจารณาเพื่อบังคับตามคำพิพากษาได้” ซึ่งคำว่า “นอกจากกรณีที่กล่าวไว้ในข้อ ๖๙
ผู้ฟ้องคดีอาจยื่นคำขอ...” ย่อมตีความได้ว่า ผู้ฟ้องคดีอาจยื่นคำขอให้ศาลมีคำสั่งบรรเทาทุกข์ชั่วคราว
เพิ่มเติมนอกเหนือไปจากกรณีทุเลาการบังคับตามคำสั่งทางปกครองที่กำหนดไว้ในข้อ ๖๙ ได้๗๔

สำหรับหลักเกณฑ์ในการพิจารณาของศาลว่าจะกำหนดมาตรการหรือวิธีการ
เพื่อบรรเทาทุกข์ชั่วคราวหรือไม่ มีสองประการ ได้แก่ ประการแรก คำฟ้องต้องมีมูลและมีเหตุผลเพียงพอ
ที่จะนำมาตรการหรือวิธีการคุ้มครองตามที่ขอมาใช้ได้ โดยต้องให้เป็นที่พอใจของศาลว่า  ผู้ถูกฟ้องคดีตั้งใจ
จะกระทำซ้าหรือกระทำต่อไปซึ่งการละเมิด การผิดสัญญาหรือการกระทำที่ถูกฟ้องร้อง หรือผู้ฟ้องคดี
จะได้รับความเสียหายต่อเนื่องไปจากการกระทำของผู้ถูกฟ้องคดี และประการที่สอง จะต้องคำนึงถึง
ความรับผิดชอบของหน่วยงานทางปกครองหรือเจ้าหน้าที่ของรัฐ และปัญหาอุปสรรคที่อาจเกิดขึ้น


๗๑ สายทิพย์ จาละ, ความเหมือนและความแตกต่างระหว่างการทุเลาการบังคับตามกฎหรือคำสั่ง
ทางปกครองกับการบรรเทาทุกข์ชั่วคราว,น. ๑๕, จากเว็บไซต์ https://www.krisdika.go.th/data/activity/act341.pdf
สืบค้นเมื่อวันที่ ๒๔ พฤศจิกายน ๒๕๖๓

๗๒ คำสั่งศาลปกครองสูงสุดที่ ๔๙๕/๒๕๕๔ ; คำสั่งศาลปกครองสูงสุดที่ ๔๐๐ – ๔๐๑/๒๕๕๕ ;
คำสั่งศาลปกครองสูงสุดที่ ๑๐/๒๕๕๙

๗๓ คำสั่งศาลปกครองสูงสุดที่ ๒๗๐ – ๒๗๑/๒๕๕๕ ; คำสั่งศาลปกครองสูงสุดที่ ๕๑๔/๒๕๕๖ ;
คำสั่งศาลปกครองสูงสุดที่ ๕๘๗/๒๕๕๖ ; คำสั่งศาลปกครองสูงสุดที่ คส. ๑/๒๕๕๗

๗๔ ธนยพรั พึ่งพุ่มแก้ว, “การทุเลาการบังคับตามกฎหรือคำสั่งทางปกครอง”, (วิทยานิพนธ์มหาบัณฑิต
คณะนิติศาสตร์ มหาวิทยาลัยธรรมศาสตร์, ๒๕๕๕), น. ๘๖.


๗๘  รวมบทความทางวิชาการ (เอกสารอิเล็กทรอนิกส์) เล่ม ๓


แก่การบริหารงานของรัฐ๗๕ เหตุผลที่อาจนำมาใช้ในการกำหนดมาตรการบรรเทาทุกข์ชั่วคราว เช่น สถานศึกษา
ปฏิเสธไม่รับผู้ฟ้องคดีเข้าศึกษา แต่ผู้ฟ้องคดีจะมีอายุเกินเกณฑ์ที่สถานศึกษาจะรับเข้าศึกษาในระหว่าง
การพิจารณาคดี อันเป็นความเสียหายอันไม่อาจแก้ไขได้ จึงขอให้ศาลสั่งให้สถานศึกษารับผู้ฟ้องคดี
เข้าศึกษาไปพลางก่อน๗๖  แต่ทั้งนี้ การกำหนดมาตรการหรือวิธีการในการบรรเทาทุกข์ชั่วคราวจะต้องไม่มี
ผลเป็นการทำให้การพิจารณาคดีไร้ประโยชน์ หรือกล่าวอีกนัยหนึ่ง คำสั่งกำหนดมาตรการหรือวิธีการ
บรรเทาทุกข์ชั่วคราวจะต้องไม่มีผลเป็นการแทนที่คำพิพากษาในบั้นปลาย เช่น คำขอของผู้ฟ้องคดีที่ขอให้
ศาลกำหนดมาตรการหรือวิธีการบรรเทาทุกข์ชั่วคราวมีลักษณะเดียวกับคำขอท้ายฟ้อง๗๗

ในคำสั่งทางปกครองที่มีผลสองทางก็อาจมีกรณีที่ศาลจะกำหนดมาตรการ
หรือวิธีการเพื่อบรรเทาทุกข์ชั่วคราวได้ในกรณีที่ผู้รับคำสั่งทางปกครองที่เป็นผู้ได้ประโยชน์ ได้ดำเนินการ
ใช้ประโยชน์จากคำสั่งทางปกครองนั้นหรือจะใช้ประโยชน์จากคำสั่งทางปกครองนั้นต่อไป๗๘ เช่น กรณีคำสั่ง
อนุญาตให้เข้าแสวงประโยชน์จากทรัพยากรธรรมชาติ ที่แม้ศาลจะกำหนดมาตรการหรือวิธีการบรรเทาทุกข์
ชั่วคราวโดยมีคำสั่งทุเลาการบังคับตามคำสั่งทางปกครองแล้วก็ตาม แต่ผู้รับประโยชน์จากคำสั่งดังกล่าว
อาจไม่สนใจการทุเลาการบังคับนั้นและเข้าแสวงประโยชน์จากทรัพยากรธรรมชาติ ซึ่งการที่ทรัพยากรธรรมชาติ
ถูกใช้ไปแล้ว ย่อมไม่อาจแก้ไขได้ในภายหลัง กรณีนี้ศาลอาจมีคำสั่งห้ามมิให้ผู้รับประโยชน์จากคำสั่งทางปกครอง
ใช้ประโยชน์จากคำสั่งทางปกครองได้ หรือกรณีคำสั่งทางปกครองที่มีผลเป็นการเปิดเผยข้อมูลของบุคคลที่สาม
ต่อผู้ขอข้อมูลไปแล้ว ผู้ฟ้องคดีที่ถูกเปิดเผยข้อมูลอาจขอให้ศาลสั่งห้ามมิให้มีการเปิดเผยหรือใช้ข้อมูลนั้นต่อได้
ซึ่งจะเห็นได้ว่าในคดีฟ้องขอให้เพิกถอนคำสั่งทางปกครอง ผู้ฟ้องคดีอาจรองข้อให้ศาลกำหนดมาตรการ
หรือวิธีการเพื่อบรรเทาทุกข์ชั่วคราว นอกเหนือไปจากการทุเลาการบังคับตามคำสั่งทางปกครองได้ด้วย

จากกรณีที่กล่าวมาข้างต้น มาตรการหรือวิธีการเพื่อบรรเทาทุกข์ชั่วคราว
อาจแบ่งออกเป็นมาตรการหรือวิธีการที่กำหนดให้คู่กรณีดำเนินการอย่างใดอย่างหนึ่งไปพลางก่อน
เพื่อบรรเทาทุกข์แก่ผู้ฟ้องคดี และมาตรการหรือวิธีการที่กำหนดห้ามมิให้คู่กรณีดำเนินการอย่างหนึ่งอย่างใด
เพื่อรักษาสิทธิของผู้ฟ้องคดีไว้ก่อน๗๙

๔.๕ การร้องสอด
การพิจารณาคดีเกี่ยวกับคำสั่งทางปกครองที่มีผลสองทาง ผลแห่งคำพิพากษา

ย่อมกระทบต่อผู้ที่ได้รับประโยชน์และผู้ที่ได้รับภาระจากคำสั่งทางปกครองนั้นโดยตรงอย่างหลีกเลี่ยงมิได้
ดังนั้น เพื่อให้เกิดความเป็นธรรมแก่กรณี จึงต้องให้ผู้ที่ได้รับประโยชน์จากคำสั่งทางปกครองนั้นเข้ามามีส่วนร่วม
ในกระบวนพิจารณาของศาลโดยวิธีการร้องสอดด้วย

การร้องสอดถูกกำหนดไว้ในข้อ ๗๘ แห่งระเบียบของที่ประชุมใหญ่ตุลาการ
ในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓ ซึ่งข้อ ๗๘ กำหนดให้นำมาตรา ๕๗
และมาตรา ๕๘ แห่งประมวลกฎหมายวิธีพิจารณาความแพ่ง มาบังคับใช้โดยอนุโลม ตามมาตรา ๕๗ แห่งประมวล


๗๕ คำสั่งศาลปกครองสูงสุดที่ คส. ๑/๒๕๕๗
๗๖ คำสั่งศาลปกครองสูงสุดที่ ๕๑๔/๒๕๕๖
๗๗ คำสั่งศาลปกครองสูงสุดที่ คบ. ๑/๒๕๕๗
๗๘ Vgl. Hoppe in: Eyermann, Verwaltungsgerichtsordnung, 15. Auflage, (München : C.H.

Beck, 2019), § 80a, Rn. 10.
๗๙ Vgl. Ibid, § 123, Rn. 18.


สำนักวิจัยและวิชาการ  สำนักงานศาลปกครอง  ๗๙


กฎหมายวิธีพิจารณาความแพ่ง ผู้ร้องสอดจะต้องเป็นบุคคลภายนอก กล่าวคือ มิใช่ผู้ฟ้องคดีหรือผู้ถูกฟ้องคดี
ในคดีนั้น๘๐ การร้องสอดตามมาตรา ๕๗ ดังกล่าวมี ๓ กรณี ได้แก่ กรณีที่หนึ่ง ตามมาตรา ๕๗ (๑) เป็นการร้องสอด
ด้วยความสมัครใจเข้ามาเป็นคู่ความฝ่ายที่สามโดยสิทธิของตนเอง กรณีที่สอง ตามมาตรา ๕๗ (๒) เป็นการร้องสอด
ด้วยความสมัครใจโดยเข้าร่วมเป็นผู้ฟ้องคดีหรือผู้ถูกฟ้องคดี หรือเข้าแทนที่ผู้ฟ้องคดีหรือผู้ถูกฟ้องคดี
เนื่องจากผู้ร้องสอดมีส่วนได้เสียในผลแห่งคดี กรณีที่สาม ตามมาตรา ๕๗ (๓) เป็นการร้องสอดเนื่องจาก
ศาลมีหมายเรียกเข้ามาในคดีเนื่องจากคู่กรณีฝ่ายใดฝ่ายหนึ่งมีคำขอ หรือมีกฎหมายบังคับให้เรียกบุคคลภายนอก
เข้ามาในคดี หรือเป็นกรณีที่ศาลเห็นสมควรเรียกเข้ามาในคดี๘๑ ซึ่งในคดีปกครองเกี่ยวกับคำสั่งทางปกครอง
ที่มีผลสองทาง ผู้ที่ได้รับประโยชน์จากคำสั่งทางปกครองจะต้องร้องสอดเข้ามาเป็นคู่กรณีฝ่ายผู้ถูกฟ้องคดี
หรือเข้ามาเป็นคู่กรณีฝ่ายที่สามในฐานะผู้ร้องสอด เนื่องจากหากศาลปกครองมีคำพิพากษาเพิกถอนคำสั่ง
ทางปกครองของผู้ถูกฟ้องคดี ย่อมกระทบต่อสิทธิหรือหน้าที่ของผู้ร้องสอดด้วย๘๒

การร้องสอดตามข้อ ๗๘ แห่งระเบียบของที่ประชุมใหญ่ตุลาการในศาลปกครองสูงสุด
ว่าด้วยวิธีพิจารณาคดีปกครอง พ.ศ. ๒๕๔๓ ประกอบมาตรา ๕๗ แห่งประมวลกฎหมายวิธีพิจารณาความแพ่ง
ผู้ร้องสอดจะต้องยื่นคำขอเป็นผู้ร้องสอดเข้ามาในคดีในระหว่างการพิจารณาคดีของศาลปกครองชัน้ต้น
ไม่อาจร้องสอดเข้ามาในการพิจารณาอุทธรณ์คำพิพากษาของศาลปกครองสูงสุดได้๘๓

อย่างไรก็ดี แม้ผู้ได้รับประโยชน์จากคำสั่งทางปกครองที่มีผลสองทางจะไม่ได้ยื่นคำร้อง
ต่อศาลขอเข้ามาเป็นผู้ร้องสอด แต่ศาลก็มีอำนาจออกหมายเรียกให้ผู้ได้รับประโยชน์จากคำสั่งทางปกครอง
เข้ามาเป็นคู่กรณีได้ตามข้อ ๗๘ แห่งระเบียบของที่ประชุมใหญ่ตุลาการในศาลปกครองสูงสุด ว่าด้วย
วิธีพิจารณาคดีปกครอง พ.ศ. ๒๕๔๓ ประกอบมาตรา ๕๗ (๓) แห่งประมวลกฎหมายวิธีพิจารณาความแพ่ง
เพื่อให้โอกาสผู้ได้รับประโยชน์ในการปกป้องสิทธิของตน๘๔  อย่างไรก็ดี แนวทางปฏิบัติของศาลปกครอง
ในการเรียกผู้ได้รับประโยชน์เข้ามาเป็นผู้ร้องสอดยังคงไม่แน่นอน เนื่องจากมีบางกรณีที่ศาลปกครองชัน้ต้น
ไม่เรียกผู้ได้รับประโยชน์จากคำสั่งทางปกครองเข้ามาในคดี๘๕  ดังนั้น เพื่อให้เกิดความเป็นธรรมแก่คู่กรณี
ทุกฝ่าย ศาลปกครองสูงสุดควรมีคำพิพากษาหรือคำสั่งวางแนวทางให้มีการเรียกผู้ที่ได้รับประโยชน์
จากคำสั่งทางปกครองที่มีผลสองทางเข้ามาในคดีทุกกรณี

ในส่วนของผลของการเป็นผู้ร้องสอดถูกกำหนดไว้ในมาตรา ๕๘ แห่งประมวลกฎหมาย
วิธีพิจารณาความแพ่ง โดยหากเป็นการร้องสอดเข้ามาเป็นคู่ความฝ่ายที่สามในฐานะผู้ร้องสอดเองตามมาตรา ๕๗
แห่งประมวลกฎหมายวิธีพิจารณาความแพ่ง ผู้ร้องสอดจะมีสิทธิเสมือนได้ฟ้องหรือถูกฟ้องเป็นคดีเรื่องใหม่
และมีสิทธินำสืบพยานหลักฐานใหม่ หรือคัดค้านพยานหลักฐานเดิม แต่หากผู้ร้องสอดได้เข้าร่วมกับ


๘๐ คำสั่งศาลปกครองสูงสุดที่ ๗๖๙/๒๕๕๑
๘๑ โปรดดู วิถี ปานะบุตร, “ร้องสอด”, วารสารนิติศาสตร์ มหาวิทยาลัยธรรมศาสตร์, ปีที่ ๑ ฉบับที่ ๔,

๒๕๑๖, น. ๕๒ (๕๕ – ๖๖) ; ฉัตร รัตนทัศนีย์, “ผู้ร้องสอด”, วารสารนิติศาสตร์ มหาวิทยาลัยธรรมศาสตร์, ปีที่ ๓ ฉบับที่ ๔,
๒๕๑๘, น. ๓๙ (๔๐ – ๔๔).

๘๒ คำพิพากษาศาลปกครองสูงสุดที่ อ. ๔๖๕ – ๔๖๖/๒๕๖๓ ; คำพิพากษาศาลปกครองสูงสุดที่
อ. ๔๓๙/๒๕๖๓

๘๓ คำพิพากษาศาลปกครองสูงสุดที่ อ.๘๙/๒๕๔๙
๘๔ คำพิพากษาศาลปกครองสูงสุดที่ อ.๒๕๑/๒๕๕๐
๘๕ คำพิพากษาศาลปกครองสูงสุดที่ อ. ๘๙/๒๕๔๙ ; คำพิพากษาศาลปกครองสูงสุดที่ อ. ๖๒๘/๒๕๖๑ ;

คำพิพากษาศาลปกครองสูงสุดที่ อบ. ๙๖/๒๕๖๓


๘๐  รวมบทความทางวิชาการ (เอกสารอิเล็กทรอนิกส์) เล่ม ๓


ฝ่ายผู้ถูกฟ้องคดจีะไม่อาจใช้สิทธิของตนขัดกับสิทธิของผู้ถูกฟ้องคดีเดิมได้ และท้ายที่สุด ผู้ร้องสอดจะต้องผกพันู
ต่อคำพิพากษาหรือคำสั่งของศาลในคดีนั้นด้วย

๔.๖ การกำหนดคำบังคับของศาล
คดีฟ้องขอให้เพิกถอนคำสั่งทางปกครองที่มีผลสองทาง ผู้ฟ้องคดีย่อมจะต้องขอให้ศาล

เพิกถอนคำสั่งทางปกครองที่มีลักษณะเป็นการให้ประโยชน์แก่ผู้รับคำสั่งทางปกครอง ซึ่งตามมาตรา ๗๒
วรรคหนึ่ง (๑) แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ บัญญัติไว้ว่า
ในคดีที่ฟ้องว่าหน่วยงานทางปกครองหรือเจ้าหน้าที่ของรัฐออกคำสั่งโดยไม่ชอบด้วยกฎหมายตามมาตรา ๙
วรรคหนึ่ง (๑) แห่งพระราชบัญญัติเดียวกัน ศาลปกครองมีอำนาจเพิกถอนคำสั่งนั้น จากบทบัญญัติดังกล่าว
จะเห็นได้ว่า ศาลปกครองมีเพียงอำนาจในการเพิกถอนคำสั่งทางปกครองที่มีผลสองทาง แต่ไม่มีอำนาจ
พิพากษาและกำหนดคำบังคับให้หน่วยงานทางปกครองหรือเจ้าหน้าที่ของรัฐออกคำสั่งทางปกครองที่มีลักษณะ
เป็นการให้ประโยชน์แก่ผู้ฟ้องคดีแทนที่ผู้รับคำสั่งทางปกครองเดิมได้ เนื่องจากอำนาจในการออกคำสั่ง
ทางปกครองเป็นอำนาจของหน่วยงานทางปกครองหรือเจ้าหน้าที่ของรัฐในการใช้ดุ ลิพนิจ๘๖  แต่ทั้งนี้
การใช้ดุลพินิจของฝ่ายปกครองในการทำคำสั่งทางปกครองใหม่ ฝ่ายปกครองจะต้องยึดถือคำพิพากษา
ของศาลด้วย โดยหากคำสั่งทางปกครองนั้นมีการใช้ดุลพินิจผิดพลาด ฝ่ายปกครองจะต้องใช้ดุลพินิจใหม่
ให้ชอบด้วยกฎหมาย๘๗

๕. บทสรุปและข้อเสนอแนะ
คำสั่งทางปกครองที่มีผลสองทางถือเป็นคำสั่งทางปกครองประเภทหนึ่งที่มีความสำคัญ

ต่อการพัฒนาหลักกฎหมายปกครองของไทย เนื่องจากเป็นนิติสัมพันธ์สามฝ่ายที่มีความซับซ้อนอย่างยิ่ง
การที่จะจัดสรรผลประโยชน์ระหว่างฝ่ายปกครอง ผู้รับคำสั่งทางปกครองที่ได้รับประโยชน์ และบุคคล
ที่สามที่ได้รับผลกระทบจากคำสั่งทางปกครอง ต้องคำนึงถึงหลักกฎหมายปกครองหลายประการ ไม่ว่าจะเป็น
ความเชื่อโดยสุจริตของผู้รับคำสั่งทางปกครองในความคงอยู่ของคำสั่งทางปกครอง สิทธิของบุคคล
ที่สามที่ถูกกระทบกระเทือน และประสิทธิภาพในการบริหารงานของรัฐหรือการจัดทำบริการสาธารณะ
ของฝ่ายปกครอง

ทั้งนี้ ในระบบกฎหมายปกครองไทยยังมิได้มีการกล่าวถึงคำสั่งทางปกครองที่มีผลสองทาง
ไว้โดยชัดแจ้งในบทบัญญัติของกฎหมาย ทำให้เกิดประเด็นที่ยังต้องมีการอภิปรายต่อไปว่า ในการเพิกถอน
หรือยกเลิกคำสั่งทางปกครองที่มีผลสองทางนอกกระบวนการพิจารณาอุทธรณ์ เจ้าหน้าที่จะต้องคำนึงถึง
ความเชื่อโดยสุจริตของผู้รับคำสั่งทางปกครองมากน้อยเพียงใด ซึ่งจากการวิเคราะห์กฎหมายที่ใช้บังคับอยู่
ในปัจจุบัน พบว่า เจ้าหน้าที่จะต้องผกพันูต่อหลักเกณฑ์ว่าด้วยการคำนึงถึงความเชื่อโดยสุจริตของผู้รับ
คำสั่งทางปกครองในความคงอยู่ของคำสั่งทางปกครองนั้นตามพระราชบัญญัติวิธีปฏิบัติราชการทางปกครอง
พ.ศ. ๒๕๓๙ เสมอ ซึ่งการกำหนดให้เจ้าหน้าที่ต้องผกพันูต่อหลักเกณฑ์ดังกล่าวอย่างเคร่งครัดอาจทำให้
สิทธิของบุคคลที่สามที่ถูกกระทบกระเทือนโดยคำสั่งทางปกครองไม่ได้รับการเยียวยาอย่างเหมาะสม


๘๖ โปรดดู คำสั่งศาลปกครองสูงสุดที่ ๗๐๒/๒๕๕๒ ; คำสั่งศาลปกครองสูงสุดที่ ๔๐๑/๒๕๕๔ ;

คำสั่งศาลปกครองสูงสุดที่ คบ. ๑๘๗/๒๕๖๑
๘๗ Vgl. Hufen, Friedhelm, Verwaltungsprozessrecht, 11 Auflage, (München : C.H. Beck,

2019), § 26, Rn. 24 ; โปรดดู คำพิพากษาศาลปกครองสูงสุดที่ อ. ๑๕๓/๒๕๕๔


สำนักวิจัยและวิชาการ  สำนักงานศาลปกครอง  ๘๑


เพราะหากเจ้าหน้าที่เพิกถอนหรือยกเลิกคำสั่งทางปกครองที่มีผลสองทางโดยมิได้คำนึงถึงความเชื่อโดยสุจริต
ของผู้รับคำสั่ง คำสั่งเพิกถอนหรือยกเลิกคำสั่งทางปกครองนั้นอาจถูกผู้ที่เคยได้รับประโยชน์จากคำสั่ง
ทางปกครองเดิมโต้แย้ง และถูกเพิกถอนโดยศาลปกครอง และจะทำให้เจ้าหน้าที่ผู้นั้นต้องมีความรับผิด
ทางวินัยหรือละเมิดตามมา  นอกจากนี้ การเพิกถอนหรือยกเลิกคำสั่งทางปกครองที่มีผลสองทาง
ในกระบวนการพิจารณาอุทธรณ์ ยังมีประเด็นปัญหาต่อไปว่าผู้มีอำนาจพิจารณาอุทธรณ์จะต้องผกพันู
ต่อหลักเกณฑ์ในการเพิกถอนหรือยกเลิกคำสั่งทางปกครองตามที่กำหนดไว้ในมาตรา ๔๙ – มาตรา ๕๓
แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ หรือไม่ เพียงใด ซึ่งในทางวิชาการยังมีความเห็น
เป็นสองฝ่าย โดยฝ่ายหนึ่งเห็นว่า  ผู้มีอำนาจพิจารณาอุทธรณ์ไม่ต้องผกพันูต่อหลักเกณฑ์ดังกล่าว
ส่วนอีกฝ่ายหนึ่งเห็นว่า ผู้มีอำนาจพิจารณาอุทธรณ์จะต้องผกพันูต่อหลักเกณฑ์ดังกล่าวด้วย และในประเด็นนี้
ยังมิได้มีคำพิพากษาหรือคำสั่งของศาลปกครองที่กล่าวถึงโดยตรง  ดังนั้น ประเด็นนี้จึงเป็นเรื่องที่ฝ่ายวิชาการ
ควรศึกษาและพัฒนาต่อไปเพื่อหาข้อสรุปสำหรับนำไปปฏิบัติให้ถูกต้องเหมาะสม

นอกจากนี้ ในกฎหมายว่าด้วยวิธีพิจารณาคดีปกครองของไทยก็มิได้กล่าวถึงการพิจารณาคดี
เกี่ยวกับคำสั่งทางปกครองที่มีผลสองทางไว้เป็นการเฉพาะ ทำให้มีความไม่ชัดเจนในเรื่องของการทุเลา
การบังคับตามคำสั่งทางปกครองและการกำหนดมาตรการหรือวิธีการบรรเทาทุกข์ชั่วคราวว่าในคดีฟ้อง
ขอให้เพิกถอนคำสั่งทางปกครองที่มีผลสองทาง ศาลปกครองจะกำหนดให้มีการทุเลาการบังคับตามคำสั่ง
ทางปกครองไปพร้อมกับมาตรการหรือวิธีการบรรเทาทุกข์ชั่วคราวได้หรือไม่ และยังมีประเด็นปัญหา
เรื่องการชั่งน้าหนักระหว่างผลประโยชน์ของผู้ฟ้องคดีกับผู้ได้รับประโยชน์จากคำสั่งทางปกครอง เนื่องจาก
กฎหมายว่าด้วยวิธีพิจารณาคดีปกครองของไทยมิได้กำหนดไว้อย่างชัดเจนว่าในการทุเลาการบังคับ
ตามคำสั่งทางปกครองและการกำหนดมาตรการหรือวิธีการเพื่อบรรเทาทุกข์ชั่วคราว ศาลจะต้องคำนึงถึง
สิทธิหรือประโยชน์ของผู้ได้รับประโยชน์จากคำสั่งทางปกครองมากน้อยเพียงใด คงแต่เพียงกำหนดให้ศาล
คำนึงถึงสิทธิหรือประโยชน์ของผู้ฟ้องคดีกับการบริหารงานของรัฐหรือบริการสาธารณะเท่านั้น ทั้งที่
ฝ่ายผู้รับคำสั่งทางปกครองก็ดี ฝ่ายผู้ ฟ้องคดีก็ดี ต่างก็เป็นผู้ทรงสิทธิในระบบกฎหมายที่ควรได้รับ
การคุ้มครองสิทธิด้วยกันทั้งคู่

สำหรับแนวทางการพัฒนาวิธีการในการจัดการนิติสัมพันธ์สามฝ่ายในคำสั่งทางปกครอง
ที่มีผลสองทาง เราอาจศึกษาตัวอย่างได้จากสหพันธ์สาธารณรัฐเยอรมนี ในรัฐบัญญัติว่าด้วยการพิจารณา
เรื่องทางปกครอง (Verwaltungsverfahrensgesetz) ได้บัญญัติไว้ในมาตรา ๕๐ โดยให้อำนาจเจ้าหน้าที่
ผู้ออกคำสั่งทางปกครองในการเพิกถอนหรือยกเลิกคำสั่งทางปกครองที่มีผลสองทางได้ ถ้าหากบุคคลที่สาม
ที่ได้รับภาระจากคำสั่งทางปกครองนั้นได้อุทธรณ์หรือฟ้องคดีต่อศาลปกครองแล้ว โดยไม่ต้องผกพันู
ต่อความเชื่อโดยสุจริตของผู้รับคำสั่งทางปกครองในความคงอยู่ของคำสั่งทางปกครองนั้น รวมถึงได้กำหนด
วิธีการจัดการนิติสัมพันธ์สามฝ่ายในระหว่างการพิจารณาคดีของศาลไว้ด้วย โดยบัญญัติไว้ในมาตรา 80a
แห่งรัฐบัญญัติว่าด้วยวิธีพิจารณาคดีปกครอง (Verwaltungsgerichtsordnung) โดยในกรณีที่คำสั่ง
ทางปกครองที่มีผลสองทางถูกโต้แย้งโดยบุคคลที่สาม ัาตราดมงกล่าวให้สิทธิผู้ได้รับประโยชน์จากคำสั่ง
ทางปกครองในการรองข้อต่อหน่วยงานทางปกครองให้คำสั่งทางปกครองมีผลบังคับทันทีได้ (Sofortige
Vollziehung) รวมถึงยังให้สิทธิบุคคลที่สามในการรองข้อให้ระงับการมีผลบังคับทันทีนั้น  และขอให้
หน่วยงานทางปกครองกำหนดมาตรการคุ้มครองสิทธิของตนได้ด้วย จากที่กล่าวไปข้างต้นจะเห็นได้ว่า
แม้ประเทศที่เป็นต้นแบบในการร่างกฎหมายว่าด้วยวิธีปฏิบัติราชการทางปกครองของไทยก็ได้เล็งเห็น


๘๒  รวมบทความทางวิชาการ (เอกสารอิเล็กทรอนิกส์) เล่ม ๓


ความสำคัญและความซับซ้อนของคำสั่งทางปกครองที่มีผลสองทางว่าแตกต่างจากคำสั่งทางปกครอง
โดยทั่วไป จนถึงขนาดกำหนดบทบัญญัติมาแก้ไขปัญหาเกี่ยวกับคำสั่งทางปกครองประเภทนี้โดยเฉพาะ
และยังได้กำหนดมาตรการหรือวิธีการในการจัดการนิติสัมพันธ์ในคำสั่งทางปกครองนี้ไว้ในกฎหมายว่าด้วย
วิธีพิจารณาคดีปกครองให้สอดรับกันด้วย จึงเป็นข้ออันควรนำมาพิจารณาว่า ประเทศไทยควรมีบทบัญญัติ
สำหรับจัดการนิติสัมพันธ์สามเส้าในคำสั่งทางปกครองที่มีผลสองทางด้วยหรือไม่ อย่างไร

















สำนักวิจัยและวิชาการ  สำนักงานศาลปกครอง  ๘๓



ปัญหาการเสียค่าธรรมเนียมศาลในคดีฟ้องขอให้ศาลเพิกถอนหรือบังคับตาม
คำชี้ขาดของอนุญาโตตุลาการในสัญญาทางปกครอง*


นพรัต  อุดมโชคมงคล**


เมื่อมาตรา ๑๕ แห่งพระราชบัญญัติอนุญาโตตุลาการ พ.ศ. ๒๕๔๕ บัญญัติว่า “ในสัญญา

ระหว่างหน่วยงานของรัฐกับเอกชนไม่ว่าเป็นสัญญาทางปกครองหรือไม่ก็ตาม คู่สัญญาอาจตกลงให้ใช้
วิธีอนุญาโตตุลาการในการระงับข้อพิพาทได้ และให้สัญญาอนุญาโตตุลาการดังกล่าวมีผลผกพันูคู่สัญญา”
จึงเป็นกรณีที่กฎหมายเปิดช่องให้มีการระงับข้อพิพาทโดยอนุญาโตตุลาการในสัญญาทางปกครองได้
ด้วยเหตุนี้ คดีพิพาทเกี่ยวกับอนุญาโตตุลาการจึงอยู่ในอำนาจพิจารณาพิพากษาได้ทั้งในศาลยุติธรรม
และศาลปกครอง และกฎหมายยังบัญญัติให้ศาลมีบทบาทในการระงับข้อพิพาทโดยอนุญาโตตุลาการเอาไว้
หลากหลายกรณี เช่น การขอให้ศาลสั่งจำหน่ายคดีเพื่อให้คู่สัญญาไปดำเนินการทางอนุญาโตตุลาการ
ตามมาตรา ๑๔ แห่งพระราชบัญญัติอนุญาโตตุลาการ พ.ศ. ๒๕๔๕ การขอให้ศาลตั้งอนุญาโตตุลาการ
ตามมาตรา ๑๘ แห่งพระราชบัญญัติอนุญาโตตุลาการ พ.ศ. ๒๕๔๕ หรือการคัดค้านคำชี้ขาดตามมาตรา ๔๐
แห่งพระราชบัญญัติอนุญาโตตุลาการ พ.ศ. ๒๕๔๕ เป็นต้น

โดยหลักการทั่วไป การฟ้องคดีต่อศาลซึ่งแม้จะถือเป็นการใช้บริการสาธารณะเกี่ยวกับ
กระบวนการยติธุรรมที่จัดตั้งขึ้นโดยรัฐรูปแบบหนึ่ง แต่บุคคลผู้ที่ฟ้องคดีต่อศาลก็อาจจำต้องชำระค่าใช้บริการ
บางส่วน ซึ่งขึ้นอยู่กับวัตถุประสงค์ของกฎหมายของแต่ละประเทศว่าได้กำหนดความสัมพันธ์ระหว่าง “การฟ้องคดี”
และ “การเสียค่าธรรมเนียม” ไว้บนความสัมพันธ์ทางกฎหมายเช่นใด สำหรับค่าธรรมเนียมศาลในคดีพิพาท
เกี่ยวกับอนุญาโตตุลาการที่อยู่ในอำนาจพิจารณาพิพากษาของศาลยุติธรรมนั้น โดยหลักการทั่วไปแล้ว
มาตรา ๑๕๐ วรรคหนึ่ง แห่งประมวลกฎหมายวิธีพิจารณาความแพ่ง ได้บัญญัติหลักการเสียค่าธรรมเนียมศาล
โดยแยกระหว่างคดีที่มีคำขอให้ปลดเปลื้องทุกข์ อันอาจคำนวณเป็นราคาเงินได้ ให้โจทก์เสียค่าขึ้นศาล
ในศาลชัน้ต้นตามจำนวนทุนทรัพย์ที่เรียกร้องหรือราคาทรัพย์สินที่พิพาท (คดีที่มีทุนทรัพย์) กับคำฟ้อง
หรือคำร้องขอในคดีที่ขอให้ปลดเปลื้องทุกข์อันไม่อาจคำนวณเป็นราคาเงินได้ (คดีไม่มีทุนทรัพย์) ซึ่งยังต้อง
เสียค่าธรรมเนียมการยื่นคำฟ้องหรือคำร้องขอในอัตรา ๒๐๐ บาท ต่อเรื่อง และเมื่อพิจารณาจากค่าธรรมเนียมศาล
ตามทุนทรัพย์ในอัตราที่ระบุไว้ในตาราง ๑ ท้ายประมวลกฎหมายวิธีพิจารณาความแพ่ง ตามตาราง ๑ (๑) (ข)
กำหนดอัตราการเสียค่าธรรมเนียมศาลในคดีที่มีการรองข้อให้ศาลเพิกถอนหรือบังคับตามคำชี้ขาด
ของอนุญาโตตุลาการทั้งในและต่างประเทศไว้ ทำให้ในคดีพิพาทเกี่ยวกับการรองข้อให้ศาลเพิกถอน
หรือบังคับตามคำชี้ขาดของอนุญาโตตุลาการถือเป็นคดีพิพาทที่มีทุนทรัพย์และโจทก์ต้องเสียค่าธรรมเนียม
ศาลในอัตราที่กฎหมายกำหนดไว้ สำหรับคดีพิพาทอื่นที่พระราชบัญญัติอนุญาโตตุลาการ พ.ศ. ๒๕๔๕


* เผยแพร่ครั้งแรกในอินทราเน็ตสำนักวิจัยและวิชาการ เดือนมิถุนายน ๒๕๖๕
** น.บ. มหาวิทยาลัยธรรมศาสตร์ , DEA en Histoire de la Science Juridique Européenne,

Université Robert Schumann (Strasbourg III) ประเทศฝรั่ งเศส , Master II in Organizzazione e Funzionamento
della Pubblica Amministrazione, Università degli Studi “La Sapienza” ปิระเทศอตาลี , Dottorato di Ricerca in
diritto pubblico, Università degli Studi “Tor Vergata” ปิระเทศอตาลี  พนักงานคดีปกครองชำนาญการพิเศษ
กลุ่มสนับสนุนวิชาการคดีปกครอง สำนักวิจัยและวิชาการ สำนักงานศาลปกครอง


๘๔  รวมบทความทางวิชาการ (เอกสารอิเล็กทรอนิกส์) เล่ม ๓


บัญญัติไว้ หากมิใช่คดีพิพาทที่มีทุนทรัพย์ก็จะต้องเสียค่าธรรมเนียมศาลเช่นกันตามอัตราที่ระบุในตาราง ๑ (๒)
ในอัตราเรื่องละ ๒๐๐ บาท แต่สำหรับคดีพิพาทเกี่ยวกับอนุญาโตตุลาการที่อยู่ในอำนาจพิจารณาพิพากษา
ของศาลปกครองนั้น แม้จะมีลักษณะของคดีพิพาทเช่นเดียวกับคดีพิพาทที่อยู่ในอำนาจพิจารณาพิพากษา
ของศาลยุติธรรม แต่เมื่อมาตรา ๔๕ วรรคสี่ แห่งพระราชบัญญัติจัดตั้งศาลปกครองและวิธีพิจารณาคดีปกครอง
พ.ศ. ๒๕๔๒ ซึ่งแก้ไขเพิ่มเติมโดยพระราชบัญญัติจัดตั้งศาลปกครองและวิธีพิจารณาคดีปกครอง (ฉบับที่ ๓)
พ.ศ. ๒๕๔๘ บัญญัติเป็นหลักการว่า การฟ้องคดีไม่ต้องเสียค่าธรรมเนียมศาล เว้นแต่การฟ้องคดีขอให้
สั่งให้ใช้เงินหรือส่งมอบทรัพย์สินอันสืบเนื่องจากคดีตามมาตรา ๙ วรรคหนึ่ง (๓) หรือ (๔) ให้เสีย
ค่าธรรมเนียมศาลตามทุนทรัพย์ในอัตราตามที่ระบุไว้ในตาราง ๑ ท้ายประมวลกฎหมายวิธีพิจารณาความแพ่ง
สำหรับคดีที่มีคำขอให้ปลดเปลื้องทุกข์อันอาจคำนวณเป็นราคาเงินได้ ทำให้คดีพิพาทบางประเภทที่แม้จะ
มีผลต่อทรัพย์สินของผู้ฟ้องคดีอันอาจจะคำนวณเป็นเงินได้ แต่มิใช่คดีพิพาทตามมาตรา ๙ วรรคหนึ่ง (๓)
หรือ (๔) เช่น คดีพิพาทเกี่ยวกับการเพิกถอนคำสั่งให้ชดใช้ค่าสินไหมทดแทน ซึ่งศาลปกครองกำหนดให้
เป็นคดีพิพาทตามมาตรา ๙ วรรคหนึ่ง (๑) และคดีพิพาทเกี่ยวกับอนุญาโตตุลาการในสัญญาทางปกครอง
ที่ศาลปกครองกำหนดให้เป็นคดีพิพาทตามมาตรา ๙ วรรคหนึ่ง (๖) เป็นต้น กลายเป็นคดีพิพาทที่ไม่ต้อง
เสียค่าธรรมเนียมศาล ซึ่งเมื่อพิจารณาตามหลักการของการกำหนดค่าธรรมเนียมศาลที่ต้องการจะยกเว้น
ค่าธรรมเนียมการใช้บริการศาลไว้เป็นรายกรณี เช่น กรณีที่บุคคลไม่มีทรัพย์สินเพียงพอ หรือเป็นคดีพิพาท
ที่เกี่ยวกับประโยชน์ส่วนรวม เป็นต้น โดยไม่รวมถึงคดีพิพาทที่โจทก์หรือผู้ฟ้องคดีฟ้องร้องเพื่อประโยชน์ส่วนตัว
ซึ่งการฟ้องคดีเกี่ยวกับอนุญาโตตุลาการไม่ว่าคดีนั้นจะอยู่ในอำนาจพิจารณาของศาลยุติธรรมหรือศาลปกครอง
ต่างก็เป็นคดีพิพาทที่สืบเนื่องมาจากการโต้แย้งสิทธิหน้าที่ตามสัญญาทั้งสิ้น อันเป็นสิทธิเรียกร้องเกี่ยวกับ
ประโยชน์ส่วนตัวโดยแท้๑ กรณีจึงมีความจำเป็นที่จะต้องศึกษาวิเคราะห์หลักการกำหนดค่าธรรมเนียมศาล
ที่เป็นธรรม และไม่สร้างภาระแก่ทั้งประชาชนผู้ใช้บริการ รวมทั้งไม่เป็นภาระต่อศาล ซึ่งจะทำให้การกำหนด
ค่าธรรมเนียมศาลในคดีพิพาทเกี่ยวกับอนุญาโตตุลาการในสัญญาทางปกครองเป็นไปตามวัตถุประสงค์
ของการกำหนดค่าธรรมเนียมศาลอย่างมีประสิทธิภาพ

๑. แนวคิดเกี่ยวกับการเสียค่าธรรมเนียมศาลในคดีพิพาทเกี่ยวกับอนุญาโตตุลาการที่อยู่ในอำนาจ
พิจารณาพิพากษาของศาลปกครอง

เมื่อปัญหาที่จะศึกษาในกรณีนี้เป็นปัญหาการเสียค่าธรรมเนียมศาลในคดีพิพาทเกี่ยวกับ
อนุญาโตตุลาการที่อยู่ในอำนาจพิจารณาพิพากษาของศาลปกครอง ซึ่งมีหลักกฎหมายสำคัญที่จะต้องพิจารณา
สองประการด้วยกัน คือ หนึ่ง ข้อความคิดว่าด้วยการเสียค่าธรรมเนียมศาล และสอง ลักษณะทางกฎหมาย
ของคดีพิพาทเกี่ยวกับอนุญาโตตุลาการที่จะต้องนำมาพิจารณาในบทวิเคราะห์ต่อไปว่าคดีพิพาทในลักษณะ
ดังกล่าวนั้น ถือเป็นคดีพิพาทที่จะต้องเสียค่าธรรมเนียมศาล หรือไม่ โดยจะยกตัวอย่างการเสียค่าธรรมเนียมศาล
ในระบบกฎหมายอิตาลีเปรียบเทียบประกอบเพื่อให้เห็นถึงความชัดเจนของหลักกฎหมายทั้งสองประการ
ข้างต้น


๑ โดยหลัก ค่าธรรมเนียมศาลคิดจากการได้ประโยชน์จากการฟ้องคดี สำหรับการฟ้องคดีเกี่ยวกับ
สัญญาทางปกครองนั้น หน่วยงานของรัฐได้ประโยชน์ในฐานะคู่สัญญาจากการชนะคดี จึงต้องเสียค่าธรรมเนียมศาล
อันเป็นไปตามหลักการทั่วไปดังกล่าว ส่วนการต่อสู้คดีของหน่วยงานของรัฐซึ่งเป็นไปเพื่อประโยชน์สาธารณะจากการจัดทำ
บริการสาธารณะ เป็นเรื่องที่หน่วยงานของรัฐกำหนดงบประมาณจากกระทรวงการคลังได้  ซึ่งเป็นคนละส่วนกับการเสีย
ค่าธรรมเนียมศาล – ความเห็นผู้จัดทำบทความ


สำนักวิจัยและวิชาการ  สำนักงานศาลปกครอง  ๘๕



๑.๑ ข้อความคิดพื้นฐานเกี่ยวกับค่าธรรมเนียมศาล
เมื่ออำนาจในการพิพากษาอรรถคดีทั้งปวงเป็นอำนาจของรัฐแต่เพียงผู้เดียว รัฐทรงไว้ซึ่ง

เอกสิทธิ์ในการจัดกระบวนการยติธุรรมไว้ให้บริการแก่ประชาชน โดยรัฐจะจัดตั้งศาลและบัญญัติวิธีการ
พิจารณาคดีทั้งปวงโดยผ่านกฎหมายของฝ่ายนิติบัญญัติ ทำให้เอกชนไม่อาจจะยุติข้อพิพาทด้วยกันเอง
ตามอำเภอใจ แต่บุคคลจะต้องอาศัยศาลที่จัดตั้งขึ้นโดยรัฐในการระงับข้อพิพาท  อย่างไรก็ดี รัฐทั้งหลาย
ในระบบนิติรัฐจะต้องไม่สร้างภาระเกินสมควรในการเข้าถึงกระบวนการยติธุรรมให้เกิดขึ้นกับประชาชน
ซึ่งการกำหนด “ค่าธรรมเนียมศาล” ถือเป็นเงื่อนไขประการหนึ่งที่อาจเป็นอุปสรรคทำให้ประชาชนไม่อาจเข้าถึง
กระบวนการยติธุรรมได้ และเมื่อกระบวนการยติธุรรมถือเป็นบริการสาธารณะ (Public Service) ที่รัฐจะต้อง
อำนวยความยติธุรรมให้แก่ประชาชน การเข้าถึงกระบวนการยติธุรรมที่มีประสิทธิภาพจึงเป็นหลักประกัน
สิทธิเสรีภาพของประชาชน การกำหนดค่าธรรมเนียมศาลในอัตราที่สูงเกินสมควรจะเป็นการกีดกันและปิดกั้น
โอกาสของประชาชนในการเข้าถึงกระบวนการยติธุรรม และอาจทำให้มีผู้เข้าใจว่าการเข้าถึงความยติธุรรม
เป็นเรื่องของธุรกิจบริการมากกว่าที่จะเป็นเรื่องสิทธิเสรีภาพและบริการสาธารณะซึ่งเป็นหน้าที่ของรัฐ
ในทางตรงกันข้าม หากไม่มีการกำหนดค่าธรรมเนียมศาลหรือกำหนดไว้ต่าจนเกินไปอาจจะทำให้ความต้องการ
ที่จะใช้บริการศาลสูงเกินกว่าทรัพยากรที่มีอยู่ เป็นภาระค่าใช้จ่ายของภาครัฐ หรือเป็นภาระเกินสมควร
แก่ประชาชนผู้เสียภาษี แต่ไม่ได้ใช้บริการด้านความยติธุรรมด้วย จึงมีการกำหนดค่าธรรมเนียมศาลให้มี
ความเหมาะสม โดยใช้เครื่องมือทางกฎหมายหลายประการด้วยกัน เช่น การยกเว้นค่าธรรมเนียมศาลให้แก่
บุคคลที่ไม่มีทรัพย์สินเพียงพอในการดำเนินคดี การยกเว้นค่าธรรมเนียมศาลในคดีพิพาทที่ เป็นประโยชน์
แก่ส่วนรวม เป็นต้น

แนวคิดพื้นฐานในการพิจารณาถึงความเหมาะสมของค่าธรรมเนียมศาลในปัจจุบันนั้น๒
ตั้งอยู่บนพื้นฐานหลักเหตุผลที่แตกต่างกันหลายประการ และนำไปสู่ผลลัพธ์ที่แตกต่างกันในการจัดสรร
สวัสดิการด้านกระบวนการยติธุรรมให้กับประชาชน ซึ่งอาจแบ่งออกได้เป็นกรอบแนวคิด ๓ ประการ ได้แก่

(๑) กรอบแนวคิดทางด้านสิทธิมนุษยชน เป็นการมุ่งเน้นการเข้าถึงความยติธุรรม
โดยมองว่า รัฐมีหน้าที่ดูแลสวัสดิการของประชาชน และสวัสดิการที่สำคัญประการหนึ่งคือ การอำนวย
ความยติธุรรม ซึ่งองค์กรที่ทำหน้าที่ในการอำนวยความยติธุรรม คือ องค์กรตุลาการที่เป็นกลางและอิสระ
เป็นหลักการที่รองรับไว้ในรัฐธรรมนูญของหลาย ๆ ประเทศรวมทั้งประเทศไทย เมื่อพิจารณาในแง่นี้แล้ว
ค่าธรรมเนียมศาลจึงไม่ควรเป็นอุปสรรคต่อการเข้าถึงความยติธุรรม

(๒) กรอบแนวคิดทางด้านบัญชี เป็นแนวคิดที่ตั้งอยู่บนพื้นฐานว่าการดำเนินการ
ภาครัฐซึ่งรวมถึงบริการสาธารณะด้านกระบวนการยติธุรรม ควรที่จะมีการดำเนินการแบบธุรกิจเอกชน
และเน้นผลกำไรในทางบัญชีเป็นสำคัญ  ดังนั้น ค่าธรรมเนียมตามแนวคิดนี้จะถูกกำหนดในระดับที่นำไปสู่
กำไรที่มากที่สุดหรือขาดทุนน้อยที่สุด

(๓) กรอบแนวคิดทางด้านเศรษฐศาสตร์ เป็นแนวคิดที่ตั้งอยู่บนพื้นฐานที่ว่า
กระบวนการยติธุรรมเป็นสถาบันทางสังคม (Social Institution)๓ ที่มีหน้าที่ในการจัดสรรสินค้าสาธารณะ


๒ สถาบันวิจัยเพื่อการพัฒนาประเทศไทย, โครงการวิเคราะห์ระบบค่าฤชาธรรมเนียมและค่าขึ้นศาล

ด้วยวิธีการทางเศรษฐศาสตร์, เสนอต่อสถาบันวิจัยและพัฒนารพีพัฒนศักดิ์ สำนักงานศาลยุติธรรม, น. ๒-๑ ถึง ๒-๙
๓ R. Lee, The American Courts as Public Goods: Who Should Pay the Costs of Litigation

(Catholic University Law Review, 1995).


๘๖  รวมบทความทางวิชาการ (เอกสารอิเล็กทรอนิกส์) เล่ม ๓


(Public Goods) ให้กับประชาชน๔ โดยที่สินค้าสาธารณะนั้น หมายถึง สินค้าและบริการที่ประชาชน
มีความจำเป็นต้องใช้ แต่สินค้าและบริการดังกล่าวมีคุณลักษณะบางประการที่ทำให้การทำงานโดยระบบตลาด
หรือโดยธุรกิจภาคเอกชน ไม่สามารถที่จะตอบสนองต่อความต้องการของประชาชนได้อย่างเหมาะสม๕
เนื่องจากการให้บริการด้านการยติธุรรมมีต้นทุนผลดีและผลเสียทางสังคม ภาครัฐจึงมีหน้าที่ปรับสมดุล
ให้ความต้องการในการใช้บริการ (อุปสงค์) และความสามารถในการรองรับการบริการ (อุปทาน) มีความสอดคล้อง
กับผลประโยชน์ทางสังคมมากยิ่งขึ้น ค่าธรรมเนียมศาลตามกรอบแนวคิดทางเศรษฐศาสตร์จึงมีบทบาท
ในการกำหนดจุดที่เหมาะสมของการให้บริการทางด้านกระบวนการยติธุรรม

ผลลัพธ์ทางสังคมของทั้งสามกรอบแนวคิดสามารถที่จะประเมินได้ในสองมิติ๖
คือ มิติของการเข้าถึงบริการด้านกระบวนการยติธุรรม และมิติด้านภาระทางด้านงบประมาณ ดังนี้

• กรอบแนวคิดด้านสิทธิมนุษยชนจะให้การเข้าถึงการให้บริการในระดับที่สูง
แต่ภาระค่าใช้จ่ายของภาครัฐจะอยู่ในระดับที่สูงเช่นเดียวกัน

• กรอบแนวคิดด้านบัญชีจะทำให้การเข้าถึงบริการอยู่ในระดับต่า แต่ภาครัฐ
จะได้รับกำไรมากที่สุด และ

• กรอบแนวคิดด้านเศรษฐศาสตร์จะให้ผลลัพธ์ในระดับปานกลาง โดยจะทำให้
การเข้าถึงบริการและรายจ่ายทางด้านงบประมาณที่เกิดขึ้นอยู่ในระดับกึ่งกลางระหว่างสองแนวคิดข้างต้น

ดังนั้น หลักเกณฑ์ในการกำหนดค่าธรรมเนียมศาลจึงขึ้นอยู่กับนโยบายของประเทศนั้น ๆ
ในการกำหนดวัตถุประสงค์ของเสียค่าธรรมเนียมศาล เช่น กรณีประเทศที่มีทรัพยากรหรืองบประมาณ
ของประเทศสูงอยู่แล้วหรือเป็นประเทศที่ร่ารวย ย่อมสามารถกำหนดนโยบายการเสียค่าธรรมเนียมศาล
ในระดับที่ต่าหรือไม่ต้องเสียค่าธรรมเนียมศาลเลย หรือการกำหนดลักษณะของคดีพิพาทที่จะต้อง
เสียค่าธรรมเนียมศาล เป็นต้น

๑.๒ หลักเกณฑ์ในการกำหนดค่าธรรมเนียมศาล : กระบวนการยติธุรรมเป็นการสร้าง
ความเป็นธรรมให้กับสังคม

ในการกำหนดดุลยภาพของค่าธรรมเนียมศาลจากมุมมองทั้งสามประการข้างต้น
จะต้องทำให้ค่าธรรมเนียมศาลสามารถสะท้อนต้นทุนในกระบวนการยติธุรรม ซึ่งจะทำให้ไม่เป็นภาระ
ทางงบประมาณจนเกินสมควร ซึ่งจะทำให้สามารถกำหนดอัตราค่าธรรมเนียมศาลที่เหมาะสมกับงบประมาณ
ด้านกระบวนการยติธุรรมของประเทศได้ และเมื่อพิจารณาตามกรอบแนวคิดที่ว่า กระบวนการยติธุรรม
เป็นการสร้างความเป็นธรรมให้กับสังคมแล้ว ในคดีพิพาทที่เป็นประโยชน์แก่ส่วนรวม ค่าธรรมเนียมศาล
ย่อมจะต้องไม่เป็นอุปสรรคแก่การฟ้องคดี ในทางกลับกัน คดีพิพาทที่เป็นไปเพื่อประโยชน์ส่วนตัว การฟ้องคดี
ต้องกำหนดให้มีการเสียค่าธรรมเนียมศาลในอัตราที่ต้องรับภาระค่าธรรมเนียมมากกว่าการฟ้องคดี
เพื่อประโยชน์ส่วนรวม หรือกรณีที่สถานะทางทรัพย์สินของบุคคลเป็นอุปสรรคต่อการเข้าถึงกระบวนการยติธุรรม


๔ S. Ware, Is Adjudication a Public Good? : Overcrowded Courts and the Private-Sector

Alternative of Arbitration (Cardozo Journal of Conflict Resolution, Vol. 14, 2013).
๕ H. Varian, Microeconomic Analysis (W. W. Norton & Company, 1992).
๖ การวิเคราะห์ผลลัพธ์ทางสังคมใน ๒ มิติข้างต้น มีความสอดคล้องกับวัตถุประสงค์ของการเก็บ

ค่าฤชาธรรมเนียม (โปรดดูรายละเอียดในหัวข้อ ๒.๕.๑)


สำนักวิจัยและวิชาการ  สำนักงานศาลปกครอง  ๘๗


ทำให้ต้องกำหนดค่าธรรมเนียมในอัตราที่ต่าหรือยกเว้นค่าธรรมเนียมศาล เพื่อสร้างความเป็นธรรมตามกรณี
ซึ่งมีกรอบการพิจารณา ดังนี้

(๑) ต้นทุนของภาครัฐที่ใช้ในกระบวนการยติธุรรม ในฐานะที่ค่าธรรมเนียมศาล
ทำหน้าที่สะท้อนถึงต้นทุนทั้งหมดที่ภาครัฐใช้ในกระบวนการยติธุรรม การคิดค่าธรรมเนียมที่เหมาะสม
สำหรับหน้าที่จะต้องสะท้อนต้นทุนที่เกิดขึ้นจริงอย่างใกล้เคียงมากที่สุด

(๒) ผลกระทบทางสังคมทั้งหมด หมายความรวมถึง (๑) ผลกระทบต่อภาครัฐ
ซึ่งเป็นรายจ่ายของภาครัฐในการให้บริการสำหรับกระบวนการยติธุรรมที่เกี่ยวข้อง และ (๒) ผลกระทบต่อสังคม
หรือผลทางอ้อมที่เกิดขึ้นกับกลุ่มอื่นนอกเหนือจากผู้ที่มีส่วนในคดีและภาครัฐ โดยจะพิจารณาถึงผลกระทบ
ทางอ้อมที่เกิดขึ้น ได้แก่ จำนวนคดีที่มาสู่ศาล (ปัญหาคดีล้นศาล) อุปทานของวิชาชีพบริการด้านกฎหมาย
ปัญหาภาระงานของบุคลากรศาล ความแม่นยำในการพิจารณาคดี ความชัดเจนในตัวบทกฎหมาย ความเชื่อมั่น
ในกระบวนการยติธุรรม และปัญหาความล่าช้าในกระบวนการยติธุรรม เป็นต้น

(๓) การยกเว้นค่าธรรมเนียมศาล เป็นอีกประเด็นหนึ่งที่สำคัญนอกเหนือจาก
ประสิทธิภาพ คือ การจัดสรรการบริการอย่างเป็นธรรมและเท่าเทียม (Equity) หมายถึง ผู้ที่ขาดแคลนทุนทรัพย์
จะต้องได้รับการเข้าถงึกระบวนการยติธุรรมเช่นเดียวกัน  ดังนั้น หากกลไกการยื่นขอยกเว้นค่าธรรมเนียมศาล
มีประสิทธิภาพในการคัดกรองผู้ที่สมควรที่จะได้รับการยกเว้นค่าธรรมเนียม ก็จะตอบสนองต่อความต้องการ
ทางด้านการจัดสรรการบริการอย่างเป็นธรรมและเท่าเทียมได้ และทำให้การกำหนดค่าธรรมเนียม
สามารถมุ่งเน้นทีป่ระสิทธิภาพในการให้บริการสังคมเพียงอย่างเดียว

๒. ลักษณะทางกฎหมายของคดีพิพาทเกี่ยวกับอนุญาโตตุลาการ
เมื่อได้พิจารณาหลักกฎหมายว่าด้วยการกำหนดค่าธรรมเนียมศาลไปข้างต้นแล้ว ในการที่

จะวิเคราะห์ต่อไปได้ว่า คดีพิพาทเกี่ยวกับอนุญาโตตุลาการจะต้องเสียค่าธรรมเนียมศาลหรือไม่นั้น จะต้อง
ศึกษาให้ทราบถึงลักษณะทางกฎหมายของคดีพิพาทเกี่ยวกับอนุญาโตตุลาการเสียก่อน  โดยเฉพาะอย่างยิ่ง
ลักษณะทางกฎหมายของการฟ้องคดีพิพาทเกี่ยวกับอนุญาโตตุลาการว่าเป็นการฟ้องคดีเพื่อประโยชน์
ส่วนตัวหรือประโยชน์ส่วนรวม เพื่อนำลักษณีคดะพิพาทดังกล่าวมาพิจารณาประกอบกับหลักเกณฑ์
การกำหนดค่าธรรมเนียมศาล

๒.๑ ทฤษฎีที่อธิบายลักษณะเฉพาะของการอนุญาโตตุลาการ
(๑) ทฤษฎีอำนาจรัฐ (Territorial or Jurisdictional Theory)๗

แม้ว่าการอนุญาโตตุลาการมีที่มาจากการตกลงกันของคู่กรณีก็ตาม แต่ความสมบูรณ์
ของข้อตกลงดังกล่าวหรือคำชี้ขาดและอำนาจของคณะอนุญาโตตุลาการ รวมทั้งการบังคับตามคำชี้ขาด
ของอนุญาโตตุลาการขึ้นอยู่กับกฎหมายของประเทศที่ได้มีการทำคำชี้ขาด อีกทั้งการอำนวยความยติธุรรม
ก็เป็นอำนาจที่ศาลสามารถใช้ได้แต่เพียงองค์กรเดียวเท่านั้น และเหตุผลที่กฎหมายอนุญาตให้บุคคลสามารถ
ระงับข้อพิพาทกันเองโดยวิธีอนุญาโตตุลาการเป็นเจตนารมณ์ของกฎหมายที่ต้องการให้คณะอนุญาโตตุลาการ
ทำหน้าที่ “คล้ายคลึงกับศาล” (Court-like Function) โดยความแตกต่างระหว่างคณะอนุญาโตตุลาการ
และศาลมีเพียงประการเดียว คือ คณะอนุญาโตตุลาการแต่งตั้งขึ้นโดยคู่กรณี แต่ศาลได้รับการสถาปนาอำนาจ


๗ Han Ping, The role of the court in arbitration : a comparative study of the Chinese law

and the laws of the UK, PhD thesis, University of Glasgow 2007, P. 22-36 อ้างใน https://theses.gla.ac.uk/1304/


๘๘  รวมบทความทางวิชาการ (เอกสารอิเล็กทรอนิกส์) เล่ม ๓


โดยรัฐ เมื่อการอนุญาโตตุลาการมีลักษณะคล้ายคลึงกับศาลแล้ว ผลิตผลที่เกิดขึ้นจากกระบวนการอนุญาโตตุลาการ
จึงคล้ายคลึงกับคำพิพากษาของศาล ซึ่งทฤษฎีนี้จำกัดความเป็นอิสระและเอกเทศของการอนุญาโตตุลาการ
และให้น้าหนักไปที่อำนาจของรัฐผ่านกฎหมายของรัฐที่ส่งผลให้คำชี้ขาดของอนุญาโตตุลาการจะต้องไม่ขัด
หรือแย้งกับกฎหมายของประเทศนั้น ๆ

(๒) ทฤษฎีสัญญา (Contractual Theory)๘
ทฤษฎีนี้จะเน้นไปที่ลักษณะเฉพาะของการอนุญาโตตุลาการที่มีลักษณะเป็นสัญญา

ซึ่งสามารถอธิบายผ่านลักษณะเฉพาะทางสัญญาของการอนุญาโตตุลาการได้ ๕ ประการ ดังนี้
๑) การระงับข้อพิพาทเกิดขึ้นจากข้อตกลงของคู่กรณี  ดังนั้น หากไม่มีข้อตกลง

ย่อมไม่มีการระงับข้อพิพาทโดยวิธีอนุญาโตตุลาการ
๒) รูปแบบ กระบวนการ และขั้นตอนที่เกี่ยวข้องกับการอนุญาโตตุลาการ

อยู่ภายใต้การตัดสินใจของคู่กรณี กฎหมายเพียงกำหนดกระบวนการขั้นตอนเอาไว้ให้ดำเนินการ
หากคู่กรณีไม่อาจตกลงกันได้

๓) การที่คำชี้ขาดของอนุญาโตตุลาการมีสภาพบังคับเกิดจากผลผกพันู
ของการตกลงกันของคู่สัญญา อนุญาโตตุลาการที่ทำคำชี้ขาดนั้นจึงมีลักษณะเป็นตัวแทนของคู่กรณี

๔)  คู่ ก รณีแต่ ละฝ่ายมีหน้าที่ ตามสัญญาในการปฏิบัติ ตำมคำชี้ ขำด
ของอนุญาโตตุลาการ ซึ่งกระบวนการดังกล่าวมีลักษณะที่แตกต่างไปจากการบังคับตามคำพิพากษา
ของศาล โดยการบังคับตามคำชี้ขาดของอนุญาโตตุลาการเป็นเพียงการปฏิบัติตามสัญญาเท่านั้น

๕) ลักษณะสำคัญของการระงับข้อพิพาทโดยอนุญาโตตุลาการเกิดขึ้นจาก
การตกลงกันของคู่สัญญา มิได้เกิดจากอำนาจรัฐ

จากทฤษฎีดังกล่าวถือว่ากฎหมายของรัฐเป็นเพียงการสร้างกรอบสำหรับ
การอนุญาโตตุลาการเท่านั้น ศาลมิใช่ผู้บังคับตามสัญญา แต่ศาลจะไม่บังคับตามคำชี้ขาด หากคำชี้ขาดนั้น
ขัดต่อความสงบเีรยบร้อยและศีลธรรมอันดีของประชาชน

(๓) ทฤษฎีผสม (Mixed Theory)๙
ทฤษฎีนี้เห็นว่า การอนุญาโตตุลาการมีลักษณะของทั้งสองทฤษฎีข้างต้นประกอบกัน

โดยที่การระงับข้อพิพาทโดยวิธีอนุญาโตตุลาการไม่อาจจะอยู่เหนือระบบกฎหมาย และจะต้องมีกฎหมาย
ที่กำหนดเกี่ยวกับความสมบูรณ์และการบังคับตามคำชี้ขาดของข้อตกลงอนุญาโตตุลาการ เมื่ออนุญาโตตุลาการ
มีที่มาจากข้อตกลง การกำหนดตัวบุคคลที่เป็นอนุญาโตตุลาการและกระบวนการขั้นตอนการอนุญาโตตุลาการ
ให้เป็นไปตามที่คู่กรณีตกลงกันไว้เป็นสำคัญ อันมีผลทำให้ลักษณะเฉพาะของการอนุญาโตตุลาการมีทั้งลักษณะ
ของอำนาจรัฐและสัญญาปะปนกันอยู่ ซึ่งทั้งผลผกพันูของสัญญาและการปฏิบัติตามข้อสัญญาเกี่ยวกับ
การอนุญาโตตุลาการกับอำนาจศาลในการตรวจสอบคำชี้ขาดของอนุญาโตตุลาการในกรณีที่มีการดำเนิน
กระบวนการอนุญาโตตุลาการขัดต่อหลักความเสมอภาค หรือกรณีที่คำชี้ขาดขัดต่อความสงบเรียบร้อยฯ
เป็นต้น คณะอนุญาโตตุลาการจะต้องสร้างสมดุลให้เกิดขึ้นระหว่าง “เจตนาของคู่สัญญา” และ “กฎหมาย”
เช่น การที่คู่สัญญากำหนดให้กฎหมายของประเทศใดประเทศหนึ่งมีผลใช้บังคับกับกรณีพิพาท หรือหากไม่มี
การกำหนดเอาไว้ก็ให้เป็นไปตามหลักกฎหมายระหว่างประเทศ


๘ เรื่องเดียวกัน
๙ เรื่องเดียวกัน


สำนักวิจัยและวิชาการ  สำนักงานศาลปกครอง  ๘๙



(๔) ทฤษฎีความเป็นเอกเทศของระบบกฎหมาย (Autonomous Legal Order
Theory)๑๐

ทฤษฎีนี้ปฏิเสธทฤษฎีที่ว่าด้วยอำนาจรัฐ ทฤษฎีสัญญา หรือทฤษฎีผสม โดยเห็นว่า
การอนุญาโตตุลาการเป็นระบบที่เป็นอิสระและเป็นเอกเทศ ทฤษฎีนี้พิจารณาการอนุญาโตตุลาการในมุมมอง
ที่แตกต่างออกไปจากสามทฤษฎีข้างต้นซึ่งมีจุดร่วมที่เหมือนกัน คือ ลักษณะของการอนุญาโตตุลาการ
ที่จะต้องอยู่ภายใต้กรอบของกฎหมาย และสิทธิของคู่กรณีในการจัดให้มีการอนุญาโตตุลาการ และการกำหนด
กระบวนการขั้นตอนโดยคู่กรณีก็จะถูกจำกัดโดยกฎหมาย แต่สำหรับทฤษฎีความเป็นเอกเทศของระบบกฎหมาย
เป็นการพิจารณาลักษณะเฉพาะของการอนุญาโตตุลาการที่ว่า แรกเริ่มเดิมที การอนุญาโตตุลาการได้รับ
การพัฒนามาจากกลุ่มพ่อค้านักธุรกิจ ซึ่งพัฒนาการดังกล่าวไม่มีส่วนเกี่ยวข้องกับกฎหมายแต่อย่างใด
กฎหมายเพียงแต่ยอมรับการอนุญาโตตุลาการในภายหลัง ซึ่งลักษณะของการอนุญาโตตุลาการไม่ได้
มีลักษณะที่เกี่ยวข้องกับกฎหมายที่เป็นอำนาจรัฐหรือสัญญา แต่เป็นประเพณีปฏิบัติทางการค้าต่างหาก
ที่สร้างระบบอนุญาโตตุลาการขึ้นมา และด้วยเหตุผลดังกล่าว ความสมบูรณ์ของข้อตกลงอนุญาโตตุลาการ
และการบังคับตามคำชี้ขาดของอนุญาโตตุลาการได้รับการยอมรับจากนักธุรกิจทั่วโลกถึงผลผกพันู เพื่อให้
การค้าเป็นไปอย่างมีประสิทธิภาพ ทฤษฎีนี้จึงมองว่าการอนุญาโตตุลาการเป็นระบบที่ไม่ผูกอยู่กับอำนาจรัฐ
และคู่กรณีมีอำนาจอย่างอิสระในการกำหนดเกี่ยวกับอนุญาโตตุลาการ

(๕) ทฤษฎี ว่าด้วยลักษณะของข้อตกลงตามปกติทั่วไป (Conventional
Arrangement Theory)๑๑

ทฤษฎีนี้อธิบายว่า ในฐานะที่การอนุญาโตตุลาการเป็นสถาบันทางสังคมประเภทหนึ่ง
ซึ่งอยู่ภายใต้ความสัมพันธ์กับศาลและฝ่ายนิติบัญญัติในลักษณะที่ข้อตกลงร่วมกันของบุคคลจึ งต้อง
สันนิษฐานก่อนว่าสถาบันดังกล่าวชอบด้วยกฎหมายแล้ว ซึ่งแสดงให้เห็นว่าคุณค่าของเสรีภาพยิ่งใหญ่มาก
การจำกัดเสรีภาพย่อมไมมี่ความชอบธรรม หากการจำกัดเสรีภาพนั้นตั้งอยู่บนสมมุติฐานที่ว่าการอนุญาโตตุลาการ
ฉ้อฉลและถูกใช้ไปในทางไม่ชอบ ซึ่งทฤษฎีนี้เห็นว่าเสรีภาพในการทำข้อตกลงอนุญาโตตุลาการย่อมต้องได้รับ
การคุ้มครองในฐานะที่เป็นสิทธิเสรีภาพขั้นพื้นฐานที่ทัดเทียมกับสิทธิในการได้รับการพิจารณาจากองค์กร
ตุลาการ และศาลสิทธิมนุษยชนแห่งสหภาพยุโรป (ECHR) ได้วินิจฉัยในคดี Tabbane v. Switzerland๑๒
ลงวันที่ ๒๔ มีนาคม ๒๕๕๙ ว่า การที่คู่สัญญาตกลงกันในสัญญาอนุญาโตตุลาการว่า ให้คำชี้ขาด
ของอนุญาโตตุลาการถือเป็นที่สุดและผกพันูคู่กรณีและห้ามมิให้คู่กรณีโต้แย้งคำชี้ขาดของอนุญาโตตุลาการ
ต่อศาล สามารถกระทำได้ เนื่องจากศาลสิทธิมนุษยชนแห่งสหภาพยุโรปเห็นว่า บุคคลทุกคนย่อมมีสิทธิเสรีภาพ
ตามกฎหมายที่จะสละสิทธิบางประการของตนที่ได้รับการรับรองโดยกฎหมาย หากเป็นการสละสิทธิ
โดยความสมัครใจและโดยชัดแจ้งและไม่ขัดต่อกฎหมายย่อมถือว่าการสละสิทธินั้นสมบูรณ์ เนื่องจาก
การเข้าถึงองค์กรตุลาการอันเป็นสิทธิเสรีภาพขั้นพื้นฐานตามมาตรา ๖ แห่งอนุสัญญาสิทธิมนุษยชนยุโรป
มิไดจ้ากัดเฉพาะการเข้าถึงองค์กรตุลาการ (ศาล) ที่รัฐจัดตั้งขึ้นเพียงอย่างเดียว แต่รวมถึงกระบวนการยติธุรรม
ที่จัดตั้งขึ้นโดยคู่กรณีโดยอาศัยเสรีภาพในการแสดงเจตนา  ดังนั้น เมื่อเจตนาไม่โต้แย้งคำชี้ขาด
ของอนุญาโตตุลาการต่อศาลเกิดขึ้นโดยไม่มีพฤติการณ์ที่แสดงให้เห็นว่าเกิดจากการบังคับข่มขืนใจ


๑๐ เรื่องเดียวกัน
๑๑ Jan Paulsson, Arbitration in Three Dimensions (2010). อ้างใน https://theses.gla.ac.uk/1304/
๑๒ ECHR, Tabbane v. Switzerland (application no. 41069/12), Judgment of 24 March 2016.


๙๐  รวมบทความทางวิชาการ (เอกสารอิเล็กทรอนิกส์) เล่ม ๓


การแสดงเจตนาเช่นว่านั้นย่อมมีผลผกพันู กล่าวอีกนัยหนึ่ ง สิทธิ เข้าถึงกระบวนการยติธุรรม
ไม่ว่าโดยการอนุญาโตตุลาการหรือโดยศาล ถือเป็นการให้หลักประกันที่เท่าเทียมกัน เมื่อคู่กรณี
แสดงความจำนงล่วงหน้าโดยชอบในอันที่จะสละสิทธิโต้แย้งคัดค้านคำชี้ขาดของอนุญาโตตุลาการตามที่
กฎหมายเปิดช่องไว้ ย่อมไม่อาจถือได้ว่าแก่นสาระของสิทธิในการเข้าถึงกระบวนการยติธุรรมของบุคคล
ถูกลดทอนลงแต่อย่างใด

๒.๒ การอนุญาโตตุลาการในฐานะที่เป็นเพียงเครื่องมือในการอำนวยความยติธุรรม
เมื่อพิจารณาทฤษฎีเกี่ยวกับลักษณะทางกฎหมายของอนุญาโตตุลาการข้างต้นแล้ว

จะเห็นได้ว่า “การอนุญาโตตุลาการ” เป็นเพียง “เครื่องมือในการอำนวยความยติธุรรม” ประเภทหนึ่ง
ที่ได้รับการสถาปนาหรือจัดตั้งขึ้นโดยอาศัยเจตนารมณ์ของคู่สัญญาเป็นสำคัญ โดยที่รัฐเป็นผู้รับรอง
ให้อนุญาโตตุลาการทำหน้าที่ “คล้ายคลึงกับศาล” (Court-like Function)  ดังนั้น ลำพังการกล่าวอ้างถึง
คดีพิพาทเกี่ยวกับอนุญาโตตุลาการแต่เพียงอย่างเดียวจึงยังไม่อาจจะตอบคำถามได้ว่าคดีพิพาทดังกล่าว
สมควรที่จะต้องเสียค่าธรรมเนียมศาลหรือไม่ แต่จะต้องพิจารณาในเนื้อหาของข้อพิพาทนั้น ๆ ในรายละเอียดว่า
ข้อพิพาทนั้นเป็นการพิพาทกันที่จะต้องเสียค่าธรรมเนียมศาลตามหลักเกณฑ์ที่กำหนดไว้หรือไม่

๓. หลักกฎหมายเกี่ยวกับการกำหนดค่าธรรมเนียมศาลในคดีพิพาทเกี่ยวกับอนุญาโตตุลาการของไทย
๓.๑ ศาลยุติธรรม

(๑) พัฒนาการค่าฤชาธรรมเนียมศาลแพ่งของไทย
บันทึกหลักการและเหตุผลของคณะกรรมการกฤษฎีกา ได้กล่าวถึงความไม่เหมาะสม

ของระบบค่าฤชาธรรมเนียมก่อนการแก้ไขประมวลกฎหมายวิธีพิจารณาความแพ่งเอาไว้หลายประเด็น
และนำมาสู่การออกพระราชบัญญัติแก้ไขเพิ่มเติมประมวลกฎหมายวิธีพิจารณาความแพ่ง พ.ศ. ๒๕๕๑
(ฉบับที่ ๒๔) เพื่อปรับปรุงระบบค่าฤชาธรรมเนียมศาล โดยมีสาระสำคัญดังนี้๑๓

• ค่าใช้จ่ายที่คู่ความเสียไปเนื่องจากการดำเนินคดีตามความเป็นจริงนั้น ยังไม่มี
กฎหมายกำหนดให้คู่ความได้รับการชดใช้ จึงได้มีการกำหนดค่าฤชาธรรมเนียมให้ครอบคลุมถึงค่าใช้จ่าย
ดังกล่าว โดยให้คู่ความที่ชนะคดีมีสิทธิที่จะได้รับ “ค่าใช้จ่ายในการดำเนินคดี” อันเป็นผลสืบเนื่องจาก
การเป็นความด้วย

• การมีอัตราขั้นสูงของค่าขึ้นศาลไม่เกิน ๒๐๐,๐๐๐ บาท ทำให้เกิดปัญหา
การฟ้องร้องคดีเรียกค่าเสียหายสูงกว่าความเป็นจริง จึงได้ปรับปรุงอัตราค่าขึ้นศาลโดยตัดเพดานราคา (cap)
เมื่อทุนทรัพย์เกิน ๕๐ ล้านบาทขึ้นไป ให้คิดอัตราร้อยละ ๐.๑

• ค่าธรรมเนียมอื่น ๆ มีการกำหนดไว้ถึง ๑๑ ประเภท ในอัตราที่ค่อนข้างต่า
ทำให้เกิดความไม่สะดวกแก่คู่ความ เจ้าพนักงานศาล และศาลในการจัดเก็บ จึงได้ตัดทอนให้เหลือเพียง
๓ ประเภท


๑๓ สำนักงานคณะกรรมการกฤษฎีกา. (๒๕๔๘). “บันทึกหลักการและเหตุผลประกอบร่างพระราชบัญญัติ

แก้ไขเพิ่มเติมประมวลกฎหมายวิธีพิจารณาความแพ่ง (ฉบับที่ ..) พ.ศ. .... (แก้ไขเพิ่มเติมค่าขึ้นศาลและค่าใช้จ่ายอื่น ๆ)”. น. ๒
(อ้างใน นฤดล เฮงเจริญ “ระบบค่าฤชาธรรมเนียมในการดำเนินคดีแพ่ง” วิทยานิพนธ์ปริญญามหาบัณฑิต คณะนิติศาสตร์
มหาวิทยาลัยธรรมศาสตร์, ๒๕๕๒)


สำนักวิจัยและวิชาการ  สำนักงานศาลปกครอง  ๙๑



• อัตราที่กำหนดไม่สอดคล้องกับสภาพเศรษฐกิจและสังคมที่เปลี่ยนแปลงไป
เช่น การเปลี่ยนแปลงของอัตราค่าเงิน เป็นต้น จึงมีการปรับปรุงให้สอดคล้องมากยิ่งขึ้น

• คู่ความที่จะขอดำเนินคดีอย่างคนอนาถาได้จะต้องเป็นคนยากจนที่ไม่สามารถ
เสียค่าธรรมเนียมศาลได้เท่านั้น จึงปรับปรุงการใช้ถ้อยคำเรียกการขอดำเนินคดีอย่างอนาถาเสียใหม่ว่า
การขอยกเว้นค่าธรรมเนียมศาล  ทั้งนี้ เพื่อผ่อนคลายหลักเกณฑ์ที่เคร่งครัดเกินไป

• กฎหมายเดิมมีการจำกัดเฉพาะบุคคลธรรมดาเท่านั้นที่มีสิทธิขอยกเว้น
ค่าธรรมเนียมศาล จึงได้มีการปรับปรุงโดยให้สิทธิแก่นิติบุคคล โดยเฉพาะองค์กรไม่แสวงหาผลกำไร
ซึ่งมีวัตถุประสงค์เพื่อสาธารณประโยชน์

(๒) อัตราค่าธรรมเนียมศาลในคดีพิพาทเกี่ยวกับอนุญาโตตุลาการ
บุคคลใดจะฟ้องคดีต่อศาลแพ่งที่มีเขตอำนาจได้ก็ต่อเมื่อบุคคลนั้นมีข้อโต้แย้ง

เกี่ยวกับสิทธิหรือหน้าที่ของตนในทางแพ่ง หรือบุคคลใดต้องการใช้สิทธิทางศาล  ทั้งนี้ ตามมาตรา ๕๕
แห่งประมวลกฎหมายวิธีพิจารณาความแพ่ง จะเห็นได้ว่า การฟ้องคดีแพ่งเป็นเรื่องที่เอกชนได้รับความเดือดร้อน
เกี่ยวข้องกับสิทธิหรือหน้าที่ส่วนบุคคล ไม่เกี่ยวข้องกับประชาชนหรือสังคมโดยรวมแต่ประการใด
การดำเนินคดีแพ่งทุกประเภทจึงต้องเสียค่าฤชาธรรมเนียม ได้แก่ ค่าธรรมเนียมศาลและค่าธรรมเนียมอื่น
เช่น ค่าป่วยการ ค่าพาหนะตามอัตราที่ประมวลกฎหมายวิธีพิจารณาความแพ่งกำหนดไว้ เพราะถือว่าผู้ฟ้องคดี
หรือโจทก์ใช้บริการจากศาลซึ่งเป็นหน่วยงานของรัฐเพื่อประโยชน์ส่วนตนในการฟ้องคดี ซึ่งมาตรา ๑๕๐
วรรคหนึ่ง แห่งประมวลกฎหมายวิธีพิจารณาความแพ่ง ได้บัญญัติหลักการเสียค่าธรรมเนียมศาลโดยแยก
ระหว่างคดีที่มีคำขอให้ปลดเปลื้องทุกข์ที่อาจคำนวณเป็นราคาเงินได้ ให้โจทก์เสียค่าขึ้นศาลในศาลชัน้ต้น
ตามจำนวนทุนทรัพย์ที่เรียกร้องหรือราคาทรัพย์สินที่พิพาท (คดีที่มีทุนทรัพย์) กับคำฟ้องหรือคำร้องขอในคดี
ที่ขอให้ปลดเปลื้องทุกข์อันไม่อาจคำนวณเป็นราคาเงินได้ (คดีไม่มีทุนทรัพย์) ทำให้การดำเนินกระบวนพิจารณา
ในศาลแพ่งโจทก์ต้องเสียค่าใช้จ่ายทั้งหมดที่เกี่ยวกับการดำเนินคดี แม้แต่การฟ้องขอปลดเปลื้องทุกข์ที่ไม่อาจ
คำนวณเป็นราคาเงินได้ การยื่นคำร้องคำขอต่าง ๆ การขอให้ศาลไปเผชิญสืบพยานนอกศาล ประมวลกฎหมาย
วิธีพิจารณาความแพ่งจะกำหนดอัตราค่าธรรมเนียมที่ต้องเสียไว้อย่างชัดเจน ตามประมวลกฎหมาย
วิธีพิจารณาความแพ่ง ภาค ๑ ลักษณะที่ ๖ หมวด ๓ ส่วนที่ ๑ และตารางท้ายประมวลกฎหมายดังกล่าว

๓.๒ ศาลปกครอง
๓.๒.๑ ประวัติความเป็นมาเกี่ยวกับค่าธรรมเนียมศาล๑๔

เมื่อรัฐธรรมนูญแห่งราชอาณาจักรไทย พุทธศักราช ๒๕๔๐ บัญญัติให้จัดตั้ง
ศาลปกครองขึ้น คณะรัฐมนตรีได้จัดทำและเสนอร่างพระราชบัญญัติจัดตั้งศาลปกครองและวิธีพิจารณา
คดีปกครอง พ.ศ. .... ซึ่งบัญญัติเกี่ยวกับค่าธรรมเนียมศาลปกครองไว้ในมาตรา ๓๙ วรรคสี่ ว่า “การฟ้องคดี
ไม่ต้องเสียค่าธรรมเนียมศาล เว้นแต่ในคดีพิพาทเกี่ยวกับสัญญาทางปกครอง ให้เสียค่าธรรมเนียมศาล
ในอัตราร้อยละหนึ่งของทุนทรัพย์ แต่ไม่เกินหนึ่งแสนบาท” ซึ่งคณะกรรมาธิการวิสามัญได้ร่วมกันอภิปราย
แสดงความเห็นประเด็นดังกล่าวและสรุปว่า การฟ้องคดีปกครอง แม้คู่ความฝ่ายหนึ่งจะเป็นหน่วยงานของรัฐ
แต่ถ้าคดีนั้นเป็นคดีที่มีการเรียกร้องค่าเสียหายและคำพิพากษาไม่เกี่ยวกับประชาชนทั่วไป ดังเช่นคดีพิพาท


๑๔ นวกร คำดี, การเสียค่าธรรมเนียมศาลปกครอง : ศึกษากรณีการรองข้อให้ศาลบังคับตามหรือเพิกถอน
คำชี้ขาดของอนุญาโตตุลาการ, รายงานการศึกษาส่วนบุคคล หลักสูตรพนักงานคดีปกครองระดับสูง รุ่นที่ ๑๒ สำนักงาน
ศาลปกครอง, ๒๕๖๐, ๑๔-๑๖.


๙๒  รวมบทความทางวิชาการ (เอกสารอิเล็กทรอนิกส์) เล่ม ๓


เกี่ยวกับสัญญาทางปกครองนั้น จะต้องเสียค่าธรรมเนียมในอัตราร้อยละ ๑ ของทุนทรัพย์ โดยควรมี
การจำกัดเพดานของค่าธรรมเนียมดังกล่าวไว้ไม่เกิน ๑๐๐,๐๐๐ บาท ร่างพระราชบัญญัติฉบับดังกล่าว
ได้เข้าสู่การพิจารณาของสภาผู้แทนราษฎร โดยเรียงลำดับเลขมาตราจากมาตรา ๓๙ เป็นมาตรา ๔๕ โดยไม่มี
การแก้ไขเนื้อหา ต่อมา จึงเข้าสู่การพิจารณาของวุฒิสภา ในการพิจารณาของคณะกรรมาธิการวิสามัญ
(วุฒิสภา) ได้อภิปรายในประเด็นเกี่ยวกับค่าธรรมเนียมศาล ดังนี้

๑) โดยหลักแล้ว การฟ้องคดีปกครองไม่ต้องเสียค่าธรรมเนียมศาล เว้นแต่
เป็นการฟ้องคดีเกี่ยวกับสัญญาทางปกครองตามมาตรา ๙ วรรคหนึ่ง (๔) แห่งพระราชบัญญัติจัดตั้งศาลปกครองฯ
ที่จะต้องเสียค่าธรรมเนียมศาล แต่เนื่องจากการฟ้องคดีเกี่ยวกับการกระทำละเมิดหรือความรับผิดอย่างอื่น
ตามมาตรา ๙ วรรคหนึ่ง (๓) แห่งพระราชบัญญัติเดียวกัน เป็นคดีที่มีคำขอให้ใช้เงินหรือส่งมอบทรัพย์สิน
ในลักษณะเดียวกัน กรณีจึงควรกำหนดให้การฟ้องคดีดังกล่าวต้องเสียค่าธรรมเนียมศาลด้วย

๒) ในส่วนอัตราค่าธรรมเนียมศาล มีประเด็นที่อภิปรายหลากหลาย ดังเช่น
(๒.๑) การกำหนดอัตราค่าธรรมเนียมศาลนั้น ควรให้ที่ประชุมใหญ่ตุลาการ

ในศาลปกครองเป็นผู้ออกระเบียบกำหนด
(๒.๒) การกำหนดอัตราค่าธรรมเนียมศาลนั้น ควรกำหนดให้มีความสอดคล้อง

กับอัตราค่าธรรมเนียมศาลในการฟ้องคดีต่อศาลยุติธรรมในอัตราร้อยละ ๒.๕ ของทุนทรัพย์แต่ไม่เกิน ๒๐๐,๐๐๐ บาท
(๒.๓) ส่วนหนึ่งเห็นว่าการฟ้องคดีปกครองนั้นไม่ควรเสียค่าธรรมเนียมศาล

แต่หากต้องเสียก็ควรกำหนดในอัตราที่ต่าเพื่ออำนวยประโยชน์ให้แก่ประชาชน
(๒.๔) ค่าธรรมเนียมศาลในศาลปกครอง คณะกรรมาธิการฯ เห็นว่า

อัตราควรเป็นร้อยละ ๒.๕ ของจำนวนทุนทรัพย์แต่ไม่เกิน ๒๐๐,๐๐๐ บาท เช่นเดียวกับศาลยุติธรรม
หากศาลยุติธรรมปรับปรุงค่าธรรมเนียมศาลเมื่อใดก็ให้ปรับปรุงค่าธรรมเนียมในศาลปกครองให้สอดคล้องกัน
ต่อไป

คณะกรรมาธิการวิสามัญฯ (วุฒิสภา) มีมติให้แก้ไขอัตราค่าธรรมเนียมศาล
ให้มีความสอดคล้องกับค่าธรรมเนียมการฟ้องคดีของศาลยุติธรรม ๑๕ กล่าวคือ การฟ้องคดีปกครอง
ตามมาตรา ๙ วรรคหนึ่ง (๓) และ (๔) แห่งพระราชบัญญัติจัดตั้งศาลปกครองฯ ให้เสียค่าธรรมเนียมศาล
ในอัตราร้อยละ ๒.๕ ของทุนทรัพย์แต่ไม่เกิน ๒๐๐,๐๐๐ บาท  ดังนั้น มาตรา ๔๕ วรรคสี่ จึงแก้ไขเป็น
การฟ้องคดีไม่ต้องเสียค่าธรรมเนียมศาลเว้นแต่การฟ้องคดีขอให้สั่งให้ใช้เงินหรือส่งมอบทรัพย์สิน
อันสืบเนื่องจากคดีตามมาตรา ๙ วรรคหนึ่ง (๓) หรือ (๔) ให้เสียค่าธรรมเนียมศาลในอัตราร้อยละ ๒.๕
ของทุนทรัพย์ แต่ไม่เกิน ๒๐๐,๐๐๐ บาท

วุฒิสภาได้พิจารณาบทบัญญัติกฎหมายดังกล่าวในวาระที่ ๒ เมื่อวันที่
๒๕ มิถุนายน ๒๕๔๒ สรุปความเห็นได้ว่า คดีเกี่ยวกับสัญญาซึ่งมีรัฐเข้าไปเกี่ยวข้องนั้นมีอยู่ด้วยกัน
๒ ลักษณะ โดยส่วนหนึ่งเป็น “สัญญาทางปกครอง” ซึ่งอยู่ในเขตอำนาจพิจารณาของศาลปกครอง
และอีกส่วนหนึ่งเป็น “สัญญาทั่วไป” ซึ่งอยู่ในอำนาจพิจารณาของศาลยุติธรรม  ดังนั้น หากคดีหนึ่ง
เสียค่าธรรมเนียมอย่างหนึ่ง แต่อีกคดีหนึ่งเสียค่าธรรมเนียมต่างออกไปก็คงจะไม่เหมาะสม จึงควร


๑๕ อ้างใน นวกร คำดี, การเสียค่าธรรมเนียมศาลปกครอง : ศึกษากรณีการรองข้อให้ศาลบังคับตาม
หรือเพิกถอนคำชี้ขาดของอนุญาโตตุลาการ, รายงานการศึกษาส่วนบุคคล หลักสูตรพนักงานคดีปกครองระดับสูง รุ่นที่ ๑๒
สำนักงานศาลปกครอง, ๒๕๖๐, ๑๕.


สำนักวิจัยและวิชาการ  สำนักงานศาลปกครอง  ๙๓


กำหนดให้เป็นอัตราเดียวกันหรือมาตรฐานเดียวกันทั้งหมด นอกจากนี้ การกำหนดให้เสียค่าธรรมเนียมศาล
ยังมีวัตถุประสงค์เพื่อป้องกันการกลั่นแกล้งยื่นฟ้องคดีต่อกันได้อีกทางหนึ่ง รวมทั้ง หากมีฝ่ายใดชนะคดี
กฎหมายยังบัญญัติให้ศาลคืนค่าธรรมเนียมให้ตามส่วนแห่งการชนะคดีอยู่แล้ว สำหรับการพิจารณาในวาระ ๓
ไม่มีการแก้ไขเพิ่มเติมแต่อย่างใด บทบัญญัติมาตรา ๔๕ วรรคสี่ จึงเป็นไปตามมติคณะกรรมาธิการวิสามัญฯ
วุฒิสภา ดังที่กล่าวมาแล้ว

ต่อมา พระราชบัญญัติจัดตั้งศาลปกครองและวิธีพิจารณาคดีปกครอง
พ.ศ. ๒๕๔๒ มาตรา ๔๕ วรรคสี่ ซึ่งแก้ไขเพิ่มเติมโดยพระราชบัญญัติจัดตั้งศาลปกครองฯ (ฉบับที่ ๓) พ.ศ. ๒๕๔๘
บัญญัติว่า “การฟ้องคดีไม่ต้องเสียค่าธรรมเนียมศาล เว้นแต่การฟ้องคดีขอให้ศาลสั่งให้ใช้เงิน หรือส่งมอบ
ทรัพย์สินอันสืบเนื่องจากคดีตามมาตรา ๙ วรรคหนึ่ง (๓) หรือ (๔) ให้เสียค่าธรรมเนียมศาลตามทุนทรัพย์
ในอัตราตามที่ระบุไว้ในตาราง ๑ ท้ายประมวลกฎหมายวิธีพิจารณาความแพ่ง สำหรับคดีที่มีคำขอให้ปลดเปลื้องทุกข์
อันคำนวณเป็นราคาเงินได้” จะเห็นได้ว่า กฎหมายวางหลักไว้ว่า การฟ้องคดีปกครองไม่ต้องเสียค่าธรรมเนียมศาล
แต่ถ้าเป็นการฟ้องขอให้ศาลสั่งให้มีการใช้เงินหรือส่งมอบทรัพย์สินอันสืบเนื่องมาจากคดีพิพาทเกี่ยวกับ
การกระทำละเมิดหรือความรับผิดอย่างอื่นของหน่วยงานทางปกครองหรือเจ้าหน้าที่ของรัฐ หรือคดีพิพาท
เกี่ยวกับสัญญาทางปกครอง ผู้ฟ้องคดีจะต้องเสียค่าธรรมเนียมศาล ซึ่งค่าธรรมเนียมศาลถือเป็นเงื่อนไข
การฟ้องคดี หากผู้ฟ้องคดีไม่เสียหรือเสียไม่ครบถ้วนถูกต้อง ศาลจะสั่งรับคำฟ้องไว้พิจารณาไม่ได้ แต่ศาลจะสั่งให้
ผู้ฟ้องคดีนำเงินค่าธรรมเนียมศาลมาชำระต่อศาลภายในระยะเวลาที่ศาลกำหนด หากผู้ฟ้องคดีไม่ปฏิบัติตาม
ศาลจะมีคำสั่งไม่รับคำฟ้องไว้พิจารณา  ทั้งนี้ ตามข้อ ๓๗ วรรคสอง ของระเบียบของที่ประชุมใหญ่ตุลาการ
ในศาลปกครองสูงสุด ว่าด้วยวิธีพิจารณาคดีปกครอง พ.ศ. ๒๕๔๓

๓.๒.๒ แนวทางการใช้และการตีความของศาลปกครองไทยในปัจจุบัน
(๑) คดีพิพาทเกี่ยวกับอนุญาโตตุลาการที่มีกฎหมายกำหนดให้อยู่ ใน

เขตอำนาจศาลปกครอง
โดยทั่วไปแล้ว กรณีข้อพิพาทอันเกิดจากสัญญาทางปกครอง คู่สัญญา

อาจกำหนดให้มีการระงับข้อพิพาทด้วยวิธีการอนุญาโตตุลาการได้ ซึ่งกรณีที่เป็นคดีพิพาทเกี่ยวกับสัญญา
ทางปกครอง ศาลปกครองย่อมมีอำนาจพิจารณาพิพากษาตามมาตรา ๙ วรรคหนึ่ง (๔) แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒ แต่เนื่องจากคดีพิพาทเกี่ยวกับอนุญาโตตุลาการนั้น
พระราชบัญญัติอนุญาโตตุลาการบัญญัติให้ต้องยื่นคำร้อง (คำฟ้อง) ต่อศาลที่มีเขตอำนาจ เช่น มาตรา ๔๐
แห่งพระราชบัญญัติอนุญาโตตุลาการ พ.ศ. ๒๕๔๕ กำหนดให้การคัดค้านคำชี้ขาดของคณะอนุญาโตตุลาการ
อาจทำได้โดยการขอให้ศาลที่มีเขตอำนาจเพิกถอนคำชี้ขาด จึงทำให้คดีพิพาทเกี่ยวกับอนุญาโตตุลาการ
เป็นคดีพิพาทที่มีกฎหมายกำหนดให้อยู่ในเขตอำนาจศาลปกครองตามมาตรา ๙ วรรคหนึ่ง (๖) แห่งพระราชบัญญัติ
จัดตั้งศาลปกครองฯ ตัวอย่างเช่น กรณีที่ศาลปกครองสูงสุดวินิจฉัยว่าข้อพิพาทระหว่างคู่สัญญาเป็นข้อพิพาท
เกี่ยวกับสัญญาเข้าร่วมงานและดำเนินการวิทยุโท์ทัศนร ระบบ ยู เอช เอฟ อันมีลักษณะเป็นสัญญาทางปกครอง
ตามมาตรา ๓ แห่งพระราชบัญญัติดังกล่าว การที่ผู้ร้องได้เสนอข้อพิพาทต่อสถาบันอนุญาโตตุลาการขอให้
อนุญาโตตุลาการมีคำชี้ขาดข้อพิพาทเกี่ยวกับการปฏิบัติตามสัญญา จึงเป็นกรณีที่ผู้ร้องเสนอให้ระงับข้อพิพาท
ด้วยวิธีทางอนุญาโตตุลาการตามมาตรา ๑๕ แห่งพระราชบัญญัติอนุญาโตตุลาการฯ และเป็นคดีพิพาท
เกี่ยวกับเรื่องที่มีกฎหมายกำหนดให้อยู่ในเขตอำนาจศาลปกครองตามมาตรา ๙ วรรคหนึ่ง (๖) แห่งพระราชบัญญัติ



๙๔  รวมบทความทางวิชาการ (เอกสารอิเล็กทรอนิกส์) เล่ม ๓


จัดตั้งศาลปกครองฯ ประกอบมาตรา ๙ แห่งพระราชบัญญัติอนุญาโตตุลาการฯ๑๖ หรือกรณีที่ศาลปกครองสูงสุด
วินิจฉัยว่า การฟ้องคดีเพื่อขอให้บังคับตามคำชี้ขาดของคณะอนุญาโตตุลาการ เป็นการดำเนินการตามมาตรา ๔๑
แห่งพระราชบัญญัติอนุญาโตตุลาการฯ ซึ่งเป็นอำนาจพิจารณาพิพากษาของศาลปกครองตามมาตรา ๙
วรรคหนึ่ง (๖) แห่งพระราชบัญญัติจัดตั้งศาลปกครองฯ๑๗ เป็นต้น

(๒) สัญญาทางปกครองในฐานะที่เป็นจุดกำเนิดของข้อพิพาทเกี่ยวกับ
อนุญาโตตุลาการที่อยู่ในอำนาจพิจารณาพิพากษาของศาลปกครอง

เมื่อการระงับข้อพิพาทโดยอนุญาโตตุลาการเกิดขึ้นโดยอาศัย “เจตนารมณ์
ของคู่สัญญา” เป็นฐานในการระงับข้อพิพาทที่เกิดจาก “สัญญา” แสดงให้เห็นว่าการดำเนินการทางอนุญาโตตุลาการ
ประกอบด้วยสัญญา ๒ สัญญาด้วยกัน ไม่ว่าสัญญาทั้งสองจะรวมกันเป็นสัญญาเดียว หรือแยกเป็นอิสระ
จากกันก็ตาม๑๘ คือ สัญญาหลักที่ก่อให้เกิดสิทธิและหน้าที่ของคู่สัญญา และสัญญาประกอบ คือ สัญญา


๑๖ ศาลปกครองสูงสุดได้วินิจฉัยไว้ว่า การที่ผู้ร้องได้เสนอข้อพิพาทในฐานะผู้เรียกร้องต่อสถาบัน

อนุญาโตตุลาการ สำนักระงับข้อพิพาท สำนักงานศาลยุติธรรม ขอให้อนุญาโตตุลาการมีคำชี้ขาดข้อพิพาทเกี่ยวกับ
การปฏิบัติตามสัญญา เป็นกรณีที่ผู้ร้องเสนอให้ระงับข้อพิพาทด้วยวิธีทางอนุญาโตตุลาการ ตามมาตรา ๑๕ แห่งพระราชบัญญัติ
อนุญาโตตุลาการ พ.ศ. ๒๕๔๕ และเมื่อผู้ร้องดำเนินการตั้งอนุญาโตตุลาการฝ่ายตนแล้ว จึงมีหนังสือแจ้งการตั้งอนุญาโตตุลาการ
ฝ่ายตนเพื่อให้ผู้คัดค้านดำเนินการตั้งอนุญาโตตุลาการฝ่ายผู้คัดค้านภายในสามสิบวันนับแต่วันที่ได้รับแจ้ง แต่ผู้คัดค้านมิได้
ดำเนินการตามวิธีการที่กำหนดไว้ จึงเป็นกรณีที่ผู้คัดค้านไม่ประสงค์ที่จะใช้สิทธิตั้งอนุญาโตตุลาการฝ่ายตน  ดังนั้น
ผู้ร้องจึงมีสิทธิยื่นคำร้องต่อศาลที่มีเขตอำนาจ คือ ศาลปกครอง เนื่องจากข้อพิพาทระหว่างคู่สัญญานี้เป็นข้อพิพาท
เกี่ยวกับสัญญาเข้าร่วมงานและดำเนินการวิทยุโท์ทัศนร ระบบ ยู เอช เอฟ อันมีลักษณะเป็นสัญญาทางปกครอง
ตามมาตรา ๓ และเป็นคดีพิพาทเกี่ยวกับเรื่องที่มีกฎหมายกำหนดให้อยู่ในเขตอำนาจศาลปกครองตาม มาตรา ๙ วรรคหนึ่ง (๖)
แห่งพระราชบัญญัติจัดตั้งศาลปกครองฯ ประกอบมาตรา ๙ แห่งพระราชบัญญัติอนุญาโตตุลาการ พ.ศ. ๒๕๔๕ (คำสั่ง
ศาลปกครองสูงสุดที่ ๖๘๕/๒๕๕๐)

๑๗ ในส่วนการฟ้องคดีเพื่อขอให้บังคับตามคำชี้ขาดของคณะอนุญาโตตุลาการนั้น เป็นการดำเนินการ
ตามมาตรา ๔๑ แห่งพระราชบัญญัติอนุญาโตตุลาการฯ ซึ่งเป็นอำนาจพิจารณาพิพากษาของศาลปกครองตามมาตรา ๙
วรรคหนึ่ง (๖) แห่งพระราชบัญญัติจัดตั้งศาลปกครองฯ คดีจึงมิได้มีลักษณะเป็นการฟ้องคดีเพื่อขอให้ศาลมีคำพิพากษา
ให้ใช้เงินหรือส่งมอบทรัพย์สิน อันจะทำให้เป็นคดีที่มีทุนทรัพย์ตามที่บัญญัติไว้ในมาตรา ๙ วรรคหนึ่ง (๓) หรือ (๔)
แห่งพระราชบัญญัติดังกล่าว  นอกจากนี้ ในชัน้พิจารณาของคณะอนุญาโตตุลาการ คู่กรณีที่ยื่นคำร้องต่อคณะอนุญาโตตุลาการ
จำต้องชำระค่าใช้จ่ายในการพิจารณาคดีแล้วชัน้หนึ่ง  ดังนั้น การที่กำหนดให้คู่กรณีต้องชำระค่าธรรมเนียมศาลในการฟ้องคดี
เพื่อขอให้บังคับตามคำชี้ขาดของคณะอนุญาโตตุลาการ นอกจากจะไม่สอดคล้องกับบทบัญญัติในมาตรา ๔๕ วรรคสี่
แห่งพระราชบัญญัติเดียวกันแล้ว ยังเป็นการสร้างภาระให้แก่คู่กรณีที่นำคดีมาฟ้องศาลอีกด้วย  อย่างไรก็ตาม เมื่อคดีนี้
ศาลปกครองได้ัินิจฉวยให้ผู้ร้องชนะคดีแล้ว ศาลจึงต้องสั่งให้คืนค่าธรรมเนียมศาลทั้งหมดแก่ผู้ร้อง  ทั้งนี้ ตามมาตรา ๗๒/๑
แห่งพระราชบัญญัติข้างต้น ที่ศาลปกครองชัน้ต้นพิพากษาให้ผู้คัดค้านทั้งสองร่วมกันหรือแทนกันชำระเงินจำนวน
๗๙๗,๑๙๐ บาท ให้แก่ผู้ร้อง โดยให้ชำระให้แล้วเสร็จภายใน ๖๐ วัน นับแต่วันที่คดีถึงที่สุด และให้คืนค่าธรรมเนียมศาล
ทั้งหมดจำนวน ๓,๙๘๖ บาท แก่ผู้ร้องนั้น ศาลปกครองสูงสุดเห็นพ้องด้วยบางส่วน พิพากษาแก้เป็นให้บังคับตามคำชี้ขาด
ของคณะอนุญาโตตุลาการ สถาบันอนุญาโตตุลาการ ข้อพิพาทหมายเลขดำที่ ๔/๒๕๕๐ ข้อพิพาทหมายเลขแดงที่ ๔๘/๒๕๕๑
ลงวันที่ ๗ กรกฎาคม ๒๕๕๑ และคืนค่าธรรมเนียมศาลในชัน้อุทธรณ์ทั้งหมดแก่ผู้ร้อง (คำพิพากษาศาลปกครองสูงสุดที่ อ. ๑๗/๒๕๖๐)

๑๘ เมื่อข้อกำหนดในสัญญาจ้างก่อสร้างคูระบายน้าในเขตเทศบาลของคู่สัญญากำหนดให้การระงับข้อพิพาท
เกี่ยวกับสัญญาจ้างโดยวิธีอนุญาโตตุลาการ ซึ่งการตกลงระงับข้อพิพาทโดยอนุญาโตตุลาการอาจกระทำได้โดยกำหนดไว้
เป็นส่วนหนึ่งของสัญญาหลักหรือทำเป็นสัญญาแยกต่างหากก็ได้ แต่ต้องอยู่ภายใต้บังคับแห่งพระราชบัญญัติอนุญาโตตุลาการ
พ.ศ. ๒๕๔๕ (คำสั่งศาลปกครองสูงสุดที่ ๙๒๐/๒๕๔๘)


สำนักวิจัยและวิชาการ  สำนักงานศาลปกครอง  ๙๕


ให้มีการระงับข้อพิพาทที่เกิดจากสิทธิและหน้าที่ตามสัญญาหลักโดยวิธีอนุญาโตตุลาการ  กรณีจึงต้อง
พิจารณาในเบื้องต้นก่อนว่า จะถือเอาสัญญาใดเป็นสัญญาที่กำหนดชี้ขาดเกี่ยวกับอำนาจพิจารณาพิพากษา
ของศาล แต่เนื่องจากข้อตกลงหรือสัญญาเกี่ยวกับการระงับข้อพิพาทโดยอนุญาโตตุลาการไม่ได้แสดงให้เห็นถึง
ลักษณะของคดีพิพาทว่าเป็นคดีพิพาทที่อยู่ในอำนาจของศาลใด  ดังนั้น การพิจารณาว่าคดีพิพาทจะอยู่ใน
อำนาจพิจารณาพิพากษาของศาลยุติธรรมหรือศาลปกครอง ควรจะต้องพิจารณาจากสัญญาหลักที่กำหนดสิทธิ
และหน้าที่ของคู่สัญญาเป็นสำคัญ และแม้ว่าสัญญาอนุญาโตตุลาการจะกำหนดให้ฟ้องคดีต่อ “ศาลยุติธรรม”
ก็ตาม แต่หากว่าคดีนั้นเป็นคดีพิพาทเกี่ยวกับสิทธิหน้าที่ตามสัญญาทางปกครองแล้ว คู่กรณีชอบที่จะยื่นคำร้อง
ต่อศาลปกครองได้๑๙ ด้วยเหตุนี้ คดีพิพาทเกี่ยวกับอนุญาโตตุลาการที่อยู่ในอำนาจพิจารณาพิพากษา
ของศาลปกครองจึงมีเนื้อหาสาระที่เป็นคดีพิพาทเกี่ยวกับสัญญาทางปกครองอย่างชัดเจน

(๓) แนวคำวินิจฉัยของศาลปกครองสูงสุดเกี่ยวกับการเสียค่าธรรมเนียมศาล
ในคดีพิพาทเกี่ยวกับอนุญาโตตุลาการที่อยู่ในอำนาจพิจารณาพิพากษาของศาลปกครอง

แม้ว่าคดีพิพาทเกี่ยวกับอนุญาโตตุลาการที่อยู่ในอำนาจพิจารณา
พิพากษาของศาลปกครองจะมีเนื้อหาสาระที่เป็นคดีพิพาทเกี่ยวกับสัญญาทางปกครองอย่างชัดเจนก็ตาม
แต่ศาลปกครองสูงสุดโดยมติที่ประชุมใหญ่ได้วินิจฉัยโดยใช้และตีความมาตรา ๔๕ วรรคสี่ แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒ ซึ่งแก้ไขเพิ่มเติมโดยพระราชบัญญัติจัดตั้ง
ศาลปกครองและวิธีพิจารณาคดีปกครอง (ฉบับที่ ๓) พ.ศ. ๒๕๔๘ ที่บัญญัติว่า “การฟ้องคดีไม่ต้องเสีย
ค่าธรรมเนียมศาล เว้นแต่การฟ้องคดีขอให้สั่งให้ใช้เงินหรือส่งมอบทรัพย์สินอันสืบเนื่องจากคดีตามมาตรา ๙
วรรคหนึ่ง (๓) หรือ (๔) ให้เสียค่าธรรมเนียมศาลตามทุนทรัพย์ในอัตราตามที่ระบุไว้ในตาราง ๑ ท้ายประมวล
กฎหมายวิธีพิจารณาความแพ่ง สำหรับคดีที่มีคำขอให้ปลดเปลื้องทุกข์อันอาจคำนวณเป็นราคาเงินได้ ”
ซึ่งในคดีพิพาทเกี่ยวกับการดำเนินการก่อสร้างผิดรูปแบบอันเป็นการปฏิบัติผิดสัญญา (คำพิพากษา
ศาลปกครองสูงสุดที่ อ. ๔๙๒/๒๕๖๔) คดีพิพาทเกี่ยวกับการไม่ชำระค่าการงานตามสัญญาจ้างเหมาขุดลอกคลอง
(คำพิพากษาศาลปกครองสูงสุดที่ อ. ๑๐๗๘/๒๕๖๔) คดีพิพาทเกี่ยวกับการชำระเงินค่าจ้างตามสัญญาจ้างเหมา
ก่อสร้างถนน (คำพิพากษาศาลปกครองสูงสุดที่ อ. ๑๑๓๘/๒๕๖๔) หรือคดีพิพาทเกี่ยวกับการให้หักเงิน


๑๙ ภายใต้บังคับแห่งพระราชบัญญัติอนุญาโตตุลาการ พ.ศ. ๒๕๔๕ ซึ่งได้มีบทบัญญัติเกี่ยวกับศาลที่มี
เขตอำนาจไว้ในมาตรา ๙ ว่า ให้ศาลทรัพย์สินทางปัญญาและการค้าระหว่างประเทศกลางหรือศาลทรัพย์สินทางปัญญา
และการค้าระหว่างประเทศภาค หรือศาลที่มีการพิจารณาชัน้อนุญาโตตุลาการอยู่ในเขตศาล หรือศาลที่คู่พิพาทฝ่ายใดฝ่ายหนึ่ง
มีภูมิลำเนาอยู่ในเขตศาล หรือศาลที่มีเขตอำนาจพิจารณาพิพากษาข้อพิพาทซึ่งได้เสนอต่ออนุญาโตตุลาการนั้น เป็นศาลที่มี
เขตอำนาจตามพระราชบัญญัตินี้ และตามมาตรา ๔๕ วรรคสอง บัญญัติว่า การอุทธรณ์คำสั่งหรือคำพิพากษาของศาล
ตามพระราชบัญญัตินี้ ให้อุทธรณ์ต่อศาลฎีกาหรือศาลปกครองสูงสุดแล้วแต่กรณี จากบทบัญญัติมาตรา ๙ และมาตรา ๔๕
วรรคสอง แสดงให้เห็นว่าพระราชบัญญัติอนุญาโตตุลาการ พ.ศ. ๒๕๔๕ มุ่งประสงค์ให้พิจารณาลักษณะเนื้อหาแห่งประเด็น
ข้อขัดแย้งหรือข้อพิพาทระหว่างคู่สัญญาว่าเป็นคดีแพ่งหรือคดีปกครอง โดยมิอาจพิจารณาข้อตกลงเกี่ยวกับอนุญาโตตุลาการ
แยกออกต่างหากเป็นอีกส่วนหนึ่ง หากข้อขัดแย้งหรือข้อพิพาทใดมีลักษณะเป็นคดีแพ่ง ศาลที่มีเขตอำนาจย่อมได้แก่
ศาลยุติธรรม แต่หากข้อขัดแย้งหรือข้อพิพาทใดมีลักษณะเป็นคดีปกครอง ศาลที่มีเขตอำนาจย่อมได้แก่ศาลปกครอง
เมื่อข้อพิพาทระหว่างคู่สัญญานี้เป็นข้อพิพาทอันเกี่ยวกับสัญญาจ้างก่อสร้างคูระบายน้าในเขตเทศบาล อันมีลักษณะเป็น
สัญญาทางปกครองตามมาตรา ๙ วรรคหนึ่ง (๔) แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒
ศาลปกครองจึงเป็นศาลที่มีเขตอำนาจเหนือคดีนี้ มิใช่ศาลยุติธรรมตามมาตรา ๙ แห่งพระราชบัญญัติอนุญาโตตุลาการ
พ.ศ. ๒๕๔๕ แม้ข้อกำหนดในสัญญาจ้างจะได้กำหนดว่าในกรณีคู่สัญญาฝ่ายใดฝ่ายหนึ่งไม่แต่งตั้งอนุญาโตตุลาการฝ่ายตน
คู่สัญญาแต่ละฝ่ายมีสิทธิรองข้อต่อศาลแพ่ง เพื่อแต่งตั้งอนุญาโตตุลาการก็ตาม (คำสั่งศาลปกครองสูงสุดที่ ๙๒๐/๒๕๔๘)


๙๖  รวมบทความทางวิชาการ (เอกสารอิเล็กทรอนิกส์) เล่ม ๓


ค่าจ้างเพื่อคืนให้แก่ส่วนราชการ (คำพิพากษาศาลปกครองสูงสุดที่ อ.๑๑๙๒/๒๕๖๔) เป็นต้น ซึ่งเป็นคดีพิพาท
เกี่ยวกับสิทธิหน้าที่ของคู่สัญญาทั้งสิ้น แต่ศาลปกครองสูงสุดในคดีดังกล่าวได้วินิจฉัยว่า “คดีพิพาทเกี่ยวกับ
อนุญาโตตุลาการมิใช่คดีตามมาตรา ๙ วรรคหนึ่ง (๓) หรือ (๔) แห่งพระราชบัญญัติจัดตั้งศาลปกครอง
และวิธีพิจารณาคดีปกครอง พ.ศ. ๒๕๔๒ แต่เป็นคดีตามมาตรา ๙ วรรคหนึ่ง (๖) แห่งพระราชบัญญัติ
ดังกล่าว  ดังนั้น คู่กรณีจึงไม่ต้องเสียค่าธรรมเนียมศาล” แสดงให้เห็นว่า ในการตีความบทบัญญัติเกี่ยวกับ
ค่าธรรมเนียมศาล ศาลปกครองสูงสุดได้ให้ความสำคัญกับบทบัญญัติแห่งกฎหมายเฉพาะเจาะจงไปที่
ถ้อยคำว่า “คดีตามมาตรา ๙ วรรคหนึ่ง (๓) หรือ (๔)” เป็นหลัก

๓.๒.๓ ตัวอย่างการเก็บค่าธรรมเนียมศาลในคดีพิพาทเกี่ยวกับอนุญาโตตุลาการ
ในระบบกฎหมายอิตีลา

เดิมการเสียค่าธรรมเนียมศาลในประเทศอิตีลาเป็นเรื่องที่แต่ละศาลสามารถ
บริหารจัดการได้เอง จนกระทั่งในปี ค.ศ. ๒๐๐๒ มีการประกาศใช้รัฐกฤษฎีกาฉบับที่ ๒๘/๒๐๐๒ ลงประกาศ
ในรัฐกิจจานุเบกษาวันที่ ๑๒ มีนาคม ค.ศ. ๒๐๐๒ ว่าด้วยตารางกลางการเสียค่าธรรมเนียมศาล โดยให้ใช้บังคับ
กับศาลยุติธรรม ศาลปกครอง และศาลภาษีอากร  ทั้งนี้ ตารางกลางการเสียค่าธรรมเนียมศาล (Tabella
contributo unificato) เป็นค่าขึ้นศาลที่เรียกเก็บโดยอาศัยฐานของการจัดเก็บค่าอากรแสตมป์ (ซึ่งปัจจุบัน
ได้ยกเลิกไป) ค่าใช้ทรัพยากรของศาล และค่าบริการในกระบวนการยติธุรรมร่วมกับจำนวนทุนทรัพย์ของคดีพิพาท

ตารางกลางการเสียค่าธรรมเนียมศาลนี้กำหนดอัตราการเสียค่าธรรมเนียมศาล
สำหรับการพิจารณาคดีแพ่ง (ศาลชั้นต้น ศาลอุทธรณ์ และศาลฎีกา) คดีปกครอง (ศาลปกครอง) และ
คดีภาษีอากร (ศาลภาษีอากร) ซึ่งแต่ละศาลจะมีช่องทางให้คู่กรณีสามารถคำนวณค่าธรรมเนียมศาลที่ต้องเสีย
ตามจำนวนทุนทรัพย์ของคดีที่ยื่นฟ้อง  อย่างไรก็ตาม ศาลอาจมีการกำหนดหลักเกณฑ์การขอยกเว้น
ค่าธรรมเนียมศาลไว้ในกฎหมายของศาลนั้น ๆ

สำหรับอัตราการเสียค่าธรรมเนียมศาลที่ใช้บังคับในปัจจุบันมีการแก้ไขเพิ่มเติม
โดยรัฐกฤษฎีกาฉบับที่ ๑๓๒/๒๐๑๔ ซึ่งกำหนดอัตราการเสียค่าธรรมเนียมศาลไว้ ดังนี้


คดีแพ่ง – ศาลชัน้ต้น


ทุนทรัพย์ของคดีพิพาท อัตราค่าธรรมเนียมศาล

ทุนทรัพย์ตั้งแต่ ๐ ถึง ๑,๑๐๐ ยูโร ๔๓ ยูโร
ทุนทรัพย์เกิน ๑,๑๐๐ ถึง ๕,๒๐๐ ยูโร ๙๘ ยูโร

ทุนทรัพย์เกิน ๕,๒๐๐ ยูโร ถึง ๒๖,๐๐๐ ยูโร ๒๓๗ ยูโร
ทุนทรัพย์เกิน ๒๖,๐๐๐ ถึง ๕๒,๐๐๐ ยูโร ๕๑๘ ยูโร

ทุนทรัพย์เกิน ๕๒,๐๐๐ ยูโร ถึง ๒๖๐,๐๐๐ ยูโร ๗๕๙ ยูโร
ทุนทรัพย์เกิน ๒๖๐,๐๐๐ ยูโร ถึง ๕๒๐,๐๐๐ ยูโร ๑,๒๑๔ ยูโร

ทุนทรัพย์เกิน ๕๒๐,๐๐๐ ยูโร ขึ้นไป ๑,๖๘๖ ยูโร






สำนักวิจัยและวิชาการ  สำนักงานศาลปกครอง  ๙๗



คดีแพ่ง – ศาลอุทธรณ์


ทุนทรัพย์ของคดีพิพาท อัตราค่าธรรมเนียมศาล
ทุนทรัพย์ตั้งแต่ ๐ ถึง ๑,๑๐๐ ยูโร ๖๔ ยูโร

ทุนทรัพย์เกิน ๑,๑๐๐ ถึง ๕,๒๐๐ ยูโร ๑๔๗ ยูโร
ทุนทรัพย์เกิน ๕,๒๐๐ ยูโร ถึง ๒๖,๐๐๐ ยูโร ๓๕๕.๕๐ ยูโร

ทุนทรัพย์เกิน ๒๖,๐๐๐ ยูโร ถึง ๕๒,๐๐๐ ยูโร ๗๗๗ ยูโร
ทุนทรัพย์เกิน ๕๒,๐๐๐ ยูโร ถึง ๒๖๐,๐๐๐ ยูโร ๑,๑๓๘.๕๐ ยูโร

ทุนทรัพย์เกิน ๒๖๐,๐๐๐ ยูโร ถึง ๕๒๐,๐๐๐ ยูโร ๑,๘๒๑ ยูโร
ทุนทรัพย์เกิน ๕๒๐,๐๐๐ ยูโร ขึ้นไป ๒,๕๒๙ ยูโร


คดีแพ่ง – ศาลฎีกา


ทุนทรัพย์ของคดีพิพาท อัตราค่าธรรมเนียมศาล

ทุนทรัพย์ตั้งแต่ ๐ ถึง ๑,๑๐๐ ยูโร ๘๖ ยูโร
ทุนทรัพย์เกิน ๑,๑๐๐ ถึง ๕,๒๐๐ ยูโร ๑๙๖ ยูโร

ทุนทรัพย์เกิน ๕,๒๐๐ ยูโร ถึง ๒๖,๐๐๐ ยูโร ๔๗๔ ยูโร
ทุนทรัพย์เกิน ๒๖,๐๐๐ ยูโร ถึง ๕๒,๐๐๐ ยูโร ๑,๐๓๖ ยูโร

ทุนทรัพย์เกิน ๕๒,๐๐๐ ยูโร ถึง ๒๖๐,๐๐๐ ยูโร ๑,๕๑๘ ยูโร
ทุนทรัพย์เกิน ๒๖๐,๐๐๐ ยูโร ถึง ๕๒๐,๐๐๐ ยูโร ๒,๔๒๘ ยูโร

ทุนทรัพย์เกิน ๕๒๐,๐๐๐ ยูโร ขึ้นไป ๓,๓๗๒ ยูโร


คดีภาษีอากร – ศาลภาษีอากรจังหวัด และภูมิภาค


ทุนทรัพย์ของคดีพิพาท อัตราค่าธรรมเนียมศาล
ทุนทรัพย์ตั้งแต่ ๐ ถึง ๒,๕๘๒.๒๘ ยูโร ๓๐ ยูโร

ทุนทรัพย์เกิน ๒,๕๘๒.๒๘ ยูโร ถึง ๕,๐๐๐ ยูโร ๖๐ ยูโร
ทุนทรัพย์เกิน ๕,๐๐๐ ยูโร ถึง ๒๕,๐๐๐ ยูโร ๑๒๐ ยูโร

ทุนทรัพย์เกิน ๒๕,๐๐๐ ยูโร ถึง ๗๕,๐๐๐ ยูโร ๒๕๐ ยูโร
ทุนทรัพย์เกิน ๗๕,๐๐๐ ยูโร ถึง ๒๐๐,๐๐๐ ยูโร ๕๐๐ ยูโร

ทุนทรัพย์เกิน ๒๐๐,๐๐๐ ยูโร ขึ้นไป ๑,๕๐๐ ยูโร









๙๘  รวมบทความทางวิชาการ (เอกสารอิเล็กทรอนิกส์) เล่ม ๓



คดีปกครอง – ศาลปกครองชัน้ต้น / ศาลปกครองสูงสุด
คดีปกครองโดยทั่วไปต้องเสียค่าธรรมเนียมศาลในอัตรา ๖๕๐ ยูโร ยกเว้นคดีตาม

มาตรา ๒๕ ของกฎหมายวิธีปฏิบัติราชการทางปกครอง ซึ่งเป็นคดีฟ้องโต้แย้งคำสั่งปฏิเสธสิทธิเข้าถึงข้อมูล
ข่าวสารของราชการที่ต้องปฏิบัติตามข้อบังคับของสหภาพยุโรปว่าด้วยการเข้าถึงข้อมูลด้านสิ่งแวดล้อม ๒๐
ไม่ต้องเสียค่าธรรมเนียมศาล

นอกจากนี้ ให้ใช้บังคับตารางกลางการเสียค่าธรรมเนียมสำหรับคดีดังต่อไปนี้


คดีปกครองเกี่ยวกับงานโยธาสาธารณะ การจัดซื้อจัดจ้างและการบริการ คำสั่งของหน่วยงานอิสระ
(Lavori pubblici, forniture e servizi, provvedimenti autorità indipendenti)



ทนทรัพุย ์
ค่าธรรมเนียม

ศาลปกครองชัน้ต้น
ค่าธรรมเนียม

ศาลปกครองสูงสุด
ทุนทรัพย์ตั้งแต่ ๐ ถึง ๒๐๐,๐๐๐ ยูโร ๒,๐๐๐ ยูโร ๓,๐๐๐ ยูโร
ทุนทรัพย์เกิน ๒๐๐,๐๐๐ ยูโร ถึง ๑,๐๐๐,๐๐๐ ยูโร ๔,๐๐๐ ยูโร ๖,๐๐๐ ยูโร
ทุนทรัพย์เกิน ๑,๐๐๐,๐๐๐ ยูโร ขึ้นไป ๖,๐๐๐ ยูโร ๙,๐๐๐ ยูโร


คดีปกครองตามที่กฎหมายกำหนด


ศาลปกครองชัน้ต้นและศาลปกครองสูงสุด ค่าธรรมเนียม

คดีเกี่ยวกับการเข้าถึงข้อมูลข่าวสารของราชการ ตามมาตรา ๑๑๖ แห่งประมวลกฎหมาย
วิธีพิจารณาคดีปกครอง (ricorsi in materia di accesso ai documenti amministrativi
secondo l’art. 116 del D.Lgs n.104/2010)

๓๐๐ ยูโร

คดีฟ้องกรณีหน่วยงานละเลยไม่ปฏิบัติหน้าที่ตามที่กฎหมายกำหนดให้ต้องปฏิบัติหรือปฏิบัติหน้าที่
ดังกล่าวล่าช้าเกินสมควรตามมาตรา ๑๑๗ แห่งประมวลกฎหมายวิธีพิจารณาคดีปกครอง (ricorsi
avverso il silenzio secondo l’art. 117 del D.Lgs n.104/2010)

๓๐๐ ยูโร

คดีฟ้องเกี่ยวกับการใช้สิทธิในการขอสัญชาติหรือขอภูมิลำเนา (ricorsi aventi ad oggetto il
diritto di cittadinanza, diritto di residenza)

๓๐๐ ยูโร

คดีฟ้องเกี่ยวกับการใช้สิทธิพำนักอาศัยในประเทศหรือสิทธิเดินทางเข้าประเทศ (ricorsi aventi
ad oggetto il diritto di soggiorno o il diritto di ingresso nel territorio dello Stato)

๓๐๐ ยูโร

คดีรองข้อให้ศาลมีคำบังคับหรือขอให้บังคับคดีตามคำพิพากษา (ricorsi di esecuzione della
sentenza o ottemperanza del giudicato)

๓๐๐ ยูโร



สำหรับคดีพิพาทเกี่ยวกับอนุญาโตตุลาการในสัญญาทางปกครองนั้น ภายใต้รัฐกฤษฎีกา
เลขที่ ๕๐ ลงวันที่ ๑๘ เมษายน ๒๐๑๖ หรือประมวลกฎหมายว่าด้วยสัญญาทางปกครอง๒๑ ปรากฏมาตราสำคัญ
๒ มาตรา คือ มาตรา ๒๐๙ (อนุญาโตตุลาการ) และมาตรา ๒๑๐ (สถาบันอนุญาโตตุลาการ การขึ้นทะเบียน


๒๐ I ricorsi previsti dall’articolo 25 della legge 7 agosto 1990, n. 241 avverso il diniego di

accesso alle informazioni di cui al D. Lgs n. 195/2005, di attuazione della direttiva 2003/4/CE sull’accesso
del pubblico all’informazione ambientale

๒๑ Decreto legislativo n. 50 del 18 aprile 2016 - Codice dei contratti pubblici


สำนักวิจัยและวิชาการ  สำนักงานศาลปกครอง  ๙๙


อนุญาโตตุลาการ และบัญชีรายชื่อเลขานุการ) โดยกำหนดสาระสำคัญไว้ว่า ในสัญญาทางปกครอง คู่กรณี
สามารถกำหนดวิธีการประนอมข้อพิพาทได้เสมอ (รวมถึงวิธีอนุญาโตตุลาการ) และกระบวนการโต้แย้ง
คัดค้านและการเพิกถอนคำชี้ขาดให้เป็นไปตามระบบอนุญาโตตุลาการปกติ โดยให้ใช้ประมวลกฎหมาย
วิธีพิจารณาความแพ่งอิตาลี มาตรา ๘๑๕ และมาตราที่เกี่ยวข้องซึ่งระบบอนุญาโตตุลาการในสัญญา
ทางปกครองโดยส่วนใหญ่แล้วจะคล้ายคลึงกับระบบอนุญาโตตุลาการในสัญญาทางแพ่ง แต่จะมีเงื่อนไข
พิเศษบางประการที่แตกต่างออกไปจากอนุญาโตตุลาการในสัญญาทางแพ่ง๒๒

เมื่อพิจารณาประเภทคดีที่กำหนดในตารางกลางการเสียค่าธรรมเนียมศาลข้างต้น
คดีพิพาทเกี่ยวกับอนุญาโตตุลาการในสัญญาทางปกครองจึงต้องเสียค่าธรรมเนียมศาลใน ๒ ลักษณะ กล่าวคือ

ประการแรก หากเป็นคดีพิพาทเกี่ยวกับอนุญาโตตุลาการในสัญญาทางปกครอง
ประเภทที่พิพาทกันในเรื่องงานโยธาสาธารณะ การจัดซื้อจัดจ้างและการบริการ ต้องคำนวณทุนทรัพย์
ตามตารางกลางการเสียค่าธรรมเนียมศาลสำหรับคดีปกครองเกี่ยวกับงานโยธาสาธารณะ การจัดซื้อจัดจ้าง
และการบริการ คำสั่งของหน่วยงานอิสระ

ประการที่สอง หากเป็นคดีพิพาทเกี่ยวกับอนุญาโตตุลาการในสัญญาทางปกครอง
ประเภทอื่นนอกเหนือจากที่กล่าวในประการแรก ย่อมถือเป็นคดีปกครองทั่วไปที่จะต้องเสียค่าธรรมเนียมศาล
ในอัตรา ๖๕๐ ยูโร

๔. การเสียค่าธรรมเนียมศาลตามลักษณีคดะพิพาท
เมื่อพิจารณาจากหลักกฎหมายเกี่ยวกับการกำหนดค่าธรรมเนียมศาล จะเห็นได้ว่า

ค่าธรรมเนียมศาลเป็นรายจ่ายที่ผู้ใช้บริการพึงจ่ายเพื่อเป็นค่าตอบแทนการรับบริการหรือการใช้ทรัพยากรของรัฐ
ในกระบวนการยติธุรรม  ดังนั้น แบบมาตรฐานสำหรับค่าธรรมเนียมศาลควรครอบคลุมค่าใช้จ่ายทั้งหมด
ที่เกิดขึ้นจริง โดยผู้ที่ใช้ทรัพยากรศาลมากกว่าควรต้องรับภาระค่าใช้จ่ายมากกว่า ในทางตรงข้ามผู้ที่ใช้
ทรัพยากรศาลน้อยกว่าก็ควรรับภาระค่าใช้จ่ายที่น้อยกว่า  นอกจากนี้ การนำคดีเข้าสู่กระบวนการยติธุรรม
ย่อมก่อให้เกิดผลดีหรือผลเสียทางสังคม ผู้ที่นำคดีดังกล่าวเข้าสู่ศาลควรได้รับการลดหย่อนหรือ
คิดค่าธรรมเนียมศาลเพิ่มเพื่อให้สะท้อนถึงผลดีหรือผลเสียทางสังคมตามแต่กรณี กล่าวคือ คดีที่เป็นไป
เพื่อผลประโยชน์ทางทรัพย์สินส่วนตัว ซึ่งก่อให้เกิดผลประโยชน์ต่อส่วนรวมน้อยต้องแบกภาระค่าธรรมเนียมศาล
ที่มากกว่าคดีที่ฟ้องเพื่อประโยชน์ส่วนรวม ประกอบกับเมื่อพิจารณาการเสียค่าธรรมเนียมศาลในระบบ
กฎหมายอิตาลีแล้ว เห็นได้ว่า วัตถุประสงค์ของการเรียกเก็บค่าธรรมเนียมศาลเพื่อเป็นค่าใช้จ่ายในบริการ
สาธารณะด้านกระบวนการยติธุรรม ทำให้คดีพิพาททุกคดีต้องกำหนดให้มีทุนทรัพย์ เพื่อนำมาคำนวณ
อัตราส่วนร้อยละในการเสียค่าธรรมเนียมศาล

๔.๑ การเสียค่าธรรมเนียมศาลในคดีพิพาทเกี่ยวกับอนุญาโตตุลาการที่อยู่ในอำนาจ
พิจารณาพิพากษาของศาลปกครอง

เมื่อพิจารณาประเภทของคดีพิพาทเกี่ยวกับอนุญาโตตุลาการที่อยู่ในอำนาจพิจารณา
พิพากษาของศาลปกครองสามารถจำแนกได้เป็น


๒๒ Claudio Mellone, Schemi Schede di diritto processuale civile, VI Edizione, Gruppo Editoriale

Esselibri – Simone, Napoli, 2008 pp. 235-246.


๑๐๐  รวมบทความทางวิชาการ (เอกสารอิเล็กทรอนิกส์) เล่ม ๓



(๑) ประเภทคดีพิพาทเกี่ยวกับการดำเนินการทางอนุญาโตตุลาการที่อยู่ในเขตอำนาจ
ศาลปกครองชัน้ต้นตามพระราชบัญญัติอนุญาโตตุลาการ พ.ศ. ๒๕๔๕ ได้แก่ การขอให้ศาลสั่งจำหน่ายคดี
เพื่อให้คู่สัญญาไปดำเนินการทางอนุญาโตตุลาการ (มาตรา ๑๔) การขอให้ศาลมีคำสั่งใช้วิธีการชั่วคราว
เพื่อคุ้มครองประโยชน์ของตน (มาตรา ๑๖) การขอให้ศาลตั้งอนุญาโตตุลาการ (มาตรา ๑๘) การคัดค้าน
อนุญาโตตุลาการ (มาตรา ๒๐) การขอให้ศาลวินิจฉัยถึงการสิ้นสุดของการเป็นอนุญาโตตุลาการ (มาตรา ๒๑)
การขอให้ศาลวินิจฉัยชี้ขาดปัญหาเกี่ยวกับเขตอำนาจของอนุญาโตตุลาการ (มาตรา ๒๔) การขอให้ศาล
มีหมายเรียกเพื่อการแสวงหาข้อเท็จจริง (มาตรา ๓๓) การคัดค้านคำชี้ขาด (มาตรา ๔๐) การขอให้บังคับ
ตามคำชี้ขาด (มาตรา ๔๒) การขอให้ศาลมีคำสั่งเรื่องค่าธรรมเนียม (มาตรา ๔๖)

(๒) ประเภทคดีพิพาทเกี่ยวกับการดำเนินการทางอนุญาโตตุลาการที่อยู่ในเขตอำนาจ
ศาลปกครองสูงสุดตามพระราชบัญญัติอนุญาโตตุลาการ พ.ศ. ๒๕๔๕ กรณีการอุทธรณ์คำสั่งหรือคำพิพากษา
ตามมาตรา ๔๕ แห่งพระราชบัญญัติอนุญาโตตุลาการ พ.ศ. ๒๕๔๕

เมื่อพิจารณาจากประเภทของคดีพิพาทดังกล่าวข้างต้นแล้ว จะเห็นได้ว่า คดีพิพาท
ที่ผู้ฟ้องคดีเรียกร้องเอาทรัพย์สินหรือสิทธิเรียกร้องที่สามารถคำนวณเป็นทรัพย์สินได้อย่างชัดเจน ได้แก่
การคัดค้านคำชี้ขาดตามมาตรา ๔๐ แห่งพระราชบัญญัติอนุญาโตตุลาการ พ.ศ. ๒๕๔๕ และการขอให้บังคับ
ตามคำชี้ขาดตามมาตรา ๔๒ แห่งพระราชบัญญัติอนุญาโตตุลาการ พ.ศ. ๒๕๔๕ ส่วนคดีพิพาทประเภทอื่น
มีลักษณะเป็นคดีพิพาทที่เป็นเพียงกระบวนการขั้นตอนที่จะนำไปสู่การทำคำชี้ขาดของอนุญาโตตุลาการ
เท่านั้น ซึ่งอาจยังถือไม่ได้ว่าคดีพิพาทดังกล่าวเป็นคดีพิพาทที่มีทุนทรัพย์

๔.๒ การใช้และตีความบทบัญญัติมาตรา ๔๕ วรรคสี่ แห่งพระราชบัญญัติจัดตั้ง
ศาลปกครองและวิธีพิจารณาคดีปกครอง พ.ศ. ๒๕๔๒ ซึ่งแก้ไขเพิ่มเติมโดยพระราชบัญญัติจัดตั้ง
ศาลปกครองและวิธีพิจารณาคดีปกครอง (ฉบับที่ ๓) พ.ศ. ๒๕๔๘

เมื่อพิจารณาจากประวัติศาสตร์ความเป็นมาในการร่างบทบัญญัติมาตรา ๔๕ วรรคสี่
แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ แล้ว จะเห็นว่า ผู้ร่างกฎหมาย
(วุฒิสภา) ได้พิจารณาบทบัญญัติกฎหมายดังกล่าวในส่วนที่เกี่ยวกับค่าธรรมเนียมศาลในคดีสัญญาทางปกครอง
ในวาระที่ ๒ เมื่อวันที่ ๒๕ มิถุนายน ๒๕๔๒ สรุปความเห็นได้ว่า คดีเกี่ยวกับสัญญาซึ่งมีรัฐเข้าไปเกี่ยวข้องนั้น
มีอยู่ด้วยกัน ๒ ลักษณะ โดยส่วนหนึ่งเป็น “สัญญาทางปกครอง” ซึ่งอยู่ในเขตอำนาจพิจารณา
ของศาลปกครอง และอีกส่วนหนึ่งเป็น “สัญญาทั่วไป” ซึ่งอยู่ในอำนาจพิจารณาของศาลยุติธรรม  ดังนั้น
หากคดีหนึ่งเสียค่าธรรมเนียมอย่างหนึ่ง แต่อีกคดีหนึ่งเสียค่าธรรมเนียมต่างออกไปซึ่งอาจไม่เหมาะสม
จึงควรกำหนดให้เป็นอัตราหรือมาตรฐานเดียวกันทั้งหมด ซึ่งแสดงให้เห็นถึงเจตนารมณ์ของผู้ร่างกฎหมาย
ที่ไม่ต้องการสร้างความแตกต่างระหว่างคดีที่มีลักษณะเดียวกันที่สามารถอยู่ในอำนาจพิจารณาพิพากษา
ของทั้งศาลยุติธรรมและศาลปกครอง  ดังนั้น ในคดีพิพาทเกี่ยวกับอนุญาโตตุลาการที่อยู่ในอำนาจพิจารณา
พิพากษาทั้งในศาลยุติธรรมและศาลปกครองและมีลักษณะของคดีพิพาทคล้ายคลึงกัน จึงสามารถสรุปได้ว่า
ข้อความคิดของบทบัญญัติมาตรา ๔๕ วรรคสี่ แห่งพระราชบัญญัติจัดตั้งศาลปกครองและวิธีพิจารณาคดีปกครอง
พ.ศ. ๒๕๔๒ ต้องการที่จะให้คดีปกครองที่มีทุนทรัพย์เสียค่าธรรมเนียมศาลเช่นเดียวกับคดีพิพาทที่มีทุนทรัพย์
ในศาลยุติธรรม  ด้วยเหตุนี้ การแปลถ้อยคำของบทบัญญัติดังกล่าวประกอบกับเจตนารมณ์ของกฎหมาย
จึงควรให้ความสำคัญกับการใช้และการตีความถ้อยคำที่เป็นหลักการทั่วไปของการเสียค่าธรรมเนียมศาล
ที่ปรากฏในมาตรา ๔๕ วรรคสี่ แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ ว่า


สำนักวิจัยและวิชาการ  สำนักงานศาลปกครอง  ๑๐๑


“การฟ้องคดีที่ขอให้สั่งให้ใช้เงินหรือส่งมอบทรัพย์สิน หรือคดีที่มีคำขอให้ปลดเปลื้องทุกข์อันอาจคำนวณ
เป็นราคาเงินได้ให้เสียค่าธรรมเนียมศาลตามทุนทรัพย์ในอัตราตามที่ระบุไว้ในตาราง ๑ ท้ายประมวลกฎหมาย
วิธีพิจารณาความแพ่ง” โดยที่หลักการทั่วไปที่บัญญัติว่า “การฟ้องคดีไม่ต้องเสียค่าธรรมเนียมศาล” ก็ยังคงใช้ได้
กับคดีปกครองที่ไม่เกี่ยวข้องกับทรัพย์สินหรือสิทธิเรียกร้องอันอาจคำนวณเป็นราคาเงินได้

นอกเหนือจากการพิจารณาเจตนารมณ์ของกฎหมายแล้ว การใช้และการตีความ
กฎหมายต้องคำนึงถึงระบบกฎหมายที่ต้องเป็นอันหนึ่งอันเดียวกัน มิเช่นนั้นการใช้และการตีความกฎหมาย
จะก่อให้เกิดการเลือกปฏิบัติที่ไม่เป็นธรรม  ดังนั้น คดีพิพาทเกี่ยวกับอนุญาโตตุลาการเช่นใดที่ต้องเสีย
ค่าธรรมเนียมศาลในศาลยุติธรรม พึงต้องเสียค่าธรรมเนียมศาลเช่นนั้นในศาลปกครองด้วย

อีกทั้ง การใช้และการตีความบทบัญญัติมาตรา ๔๕ วรรคสี่ แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒ โดยให้ความสำคัญกับมาตรา ๙ วรรคหนึ่ง (๓)
หรือ (๔) ก่อนข้อความคิดพื้นฐานของการเสียค่าธรรมเนียมศาลย่อมไม่เหมาะสม เนื่องจากบทบัญญัติตามมาตรา ๙
เป็นเพียงบทบัญญัติเกี่ยวกับประเภทคดีที่อยู่ในอำนาจพิจารณาพิพากษาของศาลปกครองเท่านั้น (เขตอำนาจศาล
ตามประเภทคดี) ไม่ใช่บทบัญญัติเกี่ยวกับค่าธรรมเนียมศาลแต่อย่างใด  ดังนั้น การใช้และการตีความบทบัญญัติ
เกี่ยวกับค่าธรรมเนียมศาลต้องพิจารณาเป็นบทบัญญัติที่เป็นเอกเทศแยกต่างหากจากประเภทคดีได้
โดยพิจารณาหลักการพื้นฐานที่เป็นสาระสำคัญของการเสียค่าธรรมเนียมศาลที่กล่าวมาแล้วข้างต้นว่า
การเสียค่าธรรมเนียมศาลถือเป็นการสร้างความเป็นธรรมตามกระบวนการยติธุรรมประเภทหนึ่ง
ผู้ที่จะได้ประโยชน์จากกระบวนการยติธุรรมย่อมต้องรับภาระค่าใช้จ่ายในกระบวนการยติธุรรมที่มากตามไปด้วย

๔.๓ ประเภทของคดีพิพาทเกี่ยวกับอนุญาโตตุลาการ “ที่ควร” เสียค่าธรรมเนียมศาล
เมื่อคดีพิพาทเกี่ยวกับอนุญาโตตุลาการที่อยู่ในอำนาจพิจารณาพิพากษาของศาลปกครอง

เป็นคดีพิพาทที่มีสาระสำคัญของเนื้อหาแห่งคดีเกี่ยวกับ “การโต้แย้งสิทธิหน้าที่ตามสัญญา” เช่น คดีพิพาท
เกี่ยวกับการดำเนินการก่อสร้างผิดรูปแบบอันเป็นการปฏิบัติผิดสัญญา (คำพิพากษาศาลปกครองสูงสุดที่
อ. ๔๙๒/๒๕๖๔) คดีพิพาทเกี่ยวกับการไม่ชำระค่าการงานตามสัญญาจ้างเหมาขุดลอกคลอง (คำพิพากษา
ศาลปกครองสูงสุดที่ อ. ๑๐๗๘/๒๕๖๔) คดีพิพาทเกี่ยวกับการชำระเงินค่าจ้างตามสัญญาจ้างเหมาก่อสร้างถนน
(คำพิพากษาศาลปกครองสูงสุดที่ อ. ๑๑๓๘/๒๕๖๔) หรือคดีพิพาทเกี่ยวกับการให้หักเงินค่าจ้างเพื่อคืนให้แก่
ส่วนราชการ (คำพิพากษาศาลปกครองสูงสุดที่ อ. ๑๑๙๒/๒๕๖๔) เป็นต้น ซึ่งคดีดังกล่าวเป็นคดีพิพาท
เกี่ยวกับสิทธิหน้าที่ของคู่สัญญาทั้งสิ้น และเมื่อพิจารณาจากประเภทของคดีพิพาทดังกล่าวข้างต้นแล้ว
จะเห็นได้ว่า คดีพิพาทที่ผู้ฟ้องคดีเรียกร้องเอาทรัพย์สินหรือสิทธิเรียกร้องที่สามารถคำนวณเป็นราคาเงินได้
อย่างชัดเจน ได้แก่ การคัดค้านคำชี้ขาดของอนุญาโตตุลาการตามมาตรา ๔๐ แห่งพระราชบัญญัติอนุญาโตตุลาการ
พ.ศ. ๒๕๔๕ และการขอให้บังคับตามคำชี้ขาดของอนุญาโตตุลาการตามมาตรา ๔๒ แห่งพระราชบัญญัติ
ฉบับเดียวกัน  ดังนั้น การคัดค้าน (เพิกถอน) คำชี้ขาดของอนุญาโตตุลาการหรือการขอให้บังคับตามคำชี้ขาด
ของอนุญาโตตุลาการก็คือ การฟ้องคดีเกี่ยวกับสิทธิหน้าที่ตามสัญญาทางปกครอง จึงต้องถือว่าคดีพิพาท
ดังกล่าวเป็นคดีพิพาทที่มีทุนทรัพย์ที่จะต้องเสียค่าธรรมเนียมศาล







๑๐๒  รวมบทความทางวิชาการ (เอกสารอิเล็กทรอนิกส์) เล่ม ๓


๕. บทสรุป

บทบัญญัติว่าด้วยค่าธรรมเนียมศาลเป็นบทบัญญัติที่มีวัตถุประสงค์เฉพาะเจาะจง
และครอบคลุมทั้งมิติของการเข้าถึงบริการด้านกระบวนการยติธุรรม และมิติทางด้านภาระด้านงบประมาณ
อันเป็นค่าใช้จ่ายในกระบวนการยติธุรรม ซึ่งบทบัญญัติแห่งกฎหมายเกี่ยวกับการเสียค่าธรรมเนียมศาล
ในคดีที่ฟ้องต่อศาลปกครองตามมาตรา ๔๕ วรรคสี่ แห่งพระราชบัญญัติจัดตั้งศาลปกครองและวิธีพิจารณา
คดีปกครอง พ.ศ. ๒๕๔๒ ซึ่งแก้ไขเพิ่มเติมโดยพระราชบัญญัติจัดตั้งศาลปกครองและวิธีพิจารณาคดีปกครอง
(ฉบับที่ ๓) พ.ศ. ๒๕๔๘ ก็มีวัตถุประสงค์เช่นเดียวกัน ประกอบกับเจตนารมณ์ของการร่างกฎหมาย
และการเรียกเก็บค่าธรรมเนียมศาลที่ยึดตามโครงสร้างของการคิดค่าธรรมเนียมศาลในคดีแพ่งเป็นสำคัญ
กล่าวคือ การแบ่งแยกระหว่างคดีที่มีทุนทรัพย์ออกจากคดีที่ไม่ทีทุนทรัพย์  ดังนั้น การวินิจฉัยหรือตีความ
เกี่ยวกับการเสียค่าธรรมเนียมศาลในคดีพิพาทเกี่ยวกับอนุญาโตตุลาการที่อยู่ในอำนาจพิจารณาพิพากษา
ของศาลปกครองจึงต้องพิจารณาการใช้และตีความการเสียค่าธรรมเนียมศาลของคดีลักษณะเดียวกัน
ในศาลยุติธรรมประกอบด้วย




























สำนักวิจัยและวิชาการ  สำนักงานศาลปกครอง  ๑๐๓



บรรณานุกรม


นฤดล เฮงเจริญ, ระบบค่าฤชาธรรมเนียมในการดำเนินคดีแพ่ง . วิทยานิพนธ์ปริญญา
มหาบัณฑิต คณะนิติศาสตร์ มหาวิทยาลัยธรรมศาสตร์, ๒๕๕๒.

นวกร คำดี, การเสียค่าธรรมเนียมศาลปกครอง : ศึกษากรณีการรองข้อให้ศาลบังคับตาม
หรือเพิกถอนคำชี้ขาดของอนุญาโตตุลาการ, รายงานการศึกษาส่วนบุคคล หลักสูตรพนักงานคดีปกครอง
ระดับสูง รุ่นที่ ๑๒ ประจำปี ๒๕๖๐.

สถาบันวิจัยเพื่อการพัฒนาประเทศไทย, โครงการวิเคราะห์ระบบค่าฤชาธรรมเนียม
และค่าขึ้นศาลด้วยวิธีการทางเศรษฐศาสตร์ , เสนอต่อสถาบันวิจัยและพัฒนารพีพัฒนศักดิ์ สำนักงาน
ศาลยุติธรรม”.

บุญอนันต์ วรรณพานิชย์, เอกสารประกอบการสัมมนา โครงการฝึกอบรมตุลาการประจำ
ศาลปกครองชัน้ต้นผู้เข้ารับตำแหน่งใหม่ รุ่นที่ ๑ เรื่อง สัมมนาคดีปกครองตามมาตรา ๙ วรรคหนึ่ง : คดีพิพาท
เกี่ยวกับสัญญาทางปกครอง และสัมมนาคดีปกครองเรื่องต่าง ๆ : คดีพิพาทเกี่ยวกับการระงับข้อพิพาท
โดยอนุญาโตตุลาการ, กรุงเทพฯ : สำนักงานศาลปกครอง, ๒๕๖๒.

ธวัชชัย สุวรรณพานิช, คำอธิบายพระราชบัญญัติอนุญาโตตุลาการ พ.ศ. ๒๕๔๕, กรุงเทพฯ :
นิติธรรม, ๒๕๕๘


ภาษาต่างประเทศ

Claudio Mellone, Schemi Schede di diritto processuale civile, VI Edizione, Gruppo
Editoriale Esselibri – Simone, Napoli, 2008

Han Ping, The role of the court in arbitration : a comparative study of the Chinese
law and the laws of the UK, PhD thesis, University of Glasgow 2007

H. Varian, Microeconomic Analysis (W. W. Norton & Company, 1992).
Jan Paulsson, Arbitration in Three Dimensions (2010).










รายงานประจำปี พ.ศ. ๒๕๖๕ ของสภาแห่งรัฐ เรื่อง
เครือข่ายออนไลน์ : ความท้าทายและโอกาสในการใช้อำนาจรัฐ*

(Les réseaux sociaux : enjeux et opportunités pour la puissance publique)


ปาลีรัฐ  ศรีวรรณพฤกษ์**


คำโปรย
รายงานประจำปี พ.ศ. ๒๕๖๕ ของสภาแห่งรัฐฉบับนี้ถือเป็นเอกสารอีกฉบับที่แสดงให้เห็นถึง

ความสนใจอันมีมาเป็นเวลายาวนานของสภาแห่งรัฐในประเด็นดิจิทัล ดังปรากฏผ่านการเผยแพร่รายงาน
ประจำปี พ.ศ. ๒๕๕๐ เรื่อง “อินเทอร์เน็ตและเครือข่ายดิจิทัล”๑ อันถือเป็นรายงานประจำปีฉบับแรก
ที่สภาแห่งรัฐศึกษาในหัวข้อดังกล่าว เรื่อยมาจนถึงการจัดทำรายงานประจำปี พ.ศ. ๒๕๕๗ และ พ.ศ. ๒๕๕๖
เรื่อง “ดิจิทัลและสิทธิขั้นพื้นฐาน”๒ และ “แพลตฟอร์มดิจิทัลกับการใช้บริการผ่านระบบอูเบอร์ (« ubérisation »)
ทางเศรษฐกิจ”๓ ตามลำดับ รวมถึงการจัดส่งรายงานการศึกษา เรื่อง “ปัญญาประดิษฐ์ : ศักยภาพและความเสี่ยง
แก่ภาคประชาชน”๔ ซึ่งเป็นรายงานการศึกษาฉบับล่าสุดในหัวข้อนี้ที่ดำเนินการแล้วเสร็จตามการสั่งการ
ของนายกรัฐมนตรี

รายงานประจำปีและรายงานการศึกษาทั้ง ๔ ฉบับดังที่กล่าวมาแล้วข้างต้น ได้รับการกำหนด
หัวข้อการศึกษาที่เหมาะสมกับสถานการณ์ที่ เกิดขึ้นในประเทศฝรั่งเศสตามช่วงเวลานั้น อัน เป็นไป
เพื่อเติมเต็มภารกิจของสภาแห่งรัฐที่มีทั้งภารกิจด้านการให้คำปรึกษากฎหมาย ภารกิจด้านการตัดสิน
คดีพิพาท ภารกิจด้านการศึกษาและจัดทำข้อเสนอแนะ ตลอดจนภารกิจในฐานะผู้เชี่ยวชาญกฎหมาย
ในสาขาต่าง ๆ จึงอาจกล่าวได้ว่าการจัดทำรายงานประจำปีและรายงานการศึกษาทั้งหลายเหล่านี้ถือเป็น
ภารกิจสำคัญของสภาแห่งรัฐในการให้ความกระจ่างในประเด็นทางกฎหมายเพื่อสนับสนุนภารกิจของรัฐ
ในสังคมประชาธิปไตย






* เผยแพร่ครั้งแรกในอินทราเน็ตสำนักวิจัยและวิชาการ เดือนกันยายน ๒๕๖๖
** น.บ. (เกียรตินิยมอันดับสอง) จุฬาลงกรณ์มหาวิทยาลัย , น.ม. กฎหมายเอกชนและธุรกิจ

จากมหาวิทยาลัยเดียวกัน, Master 2 Droits fondamentaux และ Doctorat en droit public : mention très honorable
จากมหาวิทยาลัย Auvergne แห่งประเทศฝรั่งเศส, พนักงานคดีปกครองชำนาญการพิเศษ สำนักวิจัยและวิชาการ
สำนักงานศาลปกครอง

๑ « Internet et les réseaux numériques »
๒ « Le numérique et les droits fondamentaux »
๓ « Les plateformes numériques et l’ « ubérisation » de l’économie »  ทั้งนี้ « ubérisation »

หรือ uberization (ภาษาอังกฤษ) หมายถึง การที่แอปพลิเคชั่นเข้ามาแทนที่คนกลางในการเชื่อมต่อความประสงค์ของผู้ให้บริการ
และผู้รับบริการ แต่เนื่องจากคำอธิบายนี้ค่อนข้างยาว จึงขอใช้ “การใช้บริการผ่านระบบอูเบอร์”

๔ « L’intelligence artificielle, ses potentialités et ses risques pour l’action publique »


สำนักวิจัยและวิชาการ  สำนักงานศาลปกครอง  ๑๐๕



ประเด็นเกี่ยวกับเครือข่ายออนไลน์ถือเป็นประเด็นที่เป็นที่ยอมรับถึงความสำคัญเป็นต้นมา
ราวสองศตวรรษ และยังถือเป็นประเด็นที่อยู่ในความสนใจของประเทศทั้งหลายทั่วโลก จึงมีความจำเป็น
ที่สภาแห่งรัฐในนามของประเทศฝรั่งเศสต้องทำการศึกษาค้นคว้าให้ลึกซึ้งเพื่อตอบคำถามทั้งหลายก่อนที่จะ
ดำเนินการยกร่างกฎหมายหรือออกกฎเกณฑ์ทางกฎหมายเป็นลำดับต่อไป

การศึกษาเกี่ยวกับเครือข่ายออนไลน์ : ความท้าทายและโอกาสในการใช้อำนาจรัฐ จึงเริ่มจาก
การตั้งคำถามที่ว่าเครือข่ายออนไลน์คืออะไร ? เทคโนโลยีรูปแบบใดที่จะตอบสนองเครือข่ายออนไลน์ได้ดีที่สุด ?
ศักยภาพและความเสี่ยงของเครือข่ายออนไลน์คืออะไร ?  ทั้งนี้ ประเด็นคำถามทั้งหลายเหล่านี้ตั้งอยู่
บนความเข้าใจตรงกันที่ว่า เครือข่ายออนไลน์ก็เช่นเดียวกับเทคโนโลยี ซึ่งก็คือสามารถส่งผลให้เกิดนวัตกรรม
เช่นเดียวกับส่งผลให้เกิดสิ่งเลวร้ายทั้งหลาย จึงเป็นการเหมาะสมที่จะหยิบยกหัวข้อนี้มาศึกษาให้ถ่องแท้
เพื่อที่จะป้องกันภยันตรายทั้งหลายเป็นการล่วงหน้า  ทั้งนี้ บรรดารัฐสมาชิกของสหภาพยุโรปก็มีความเข้าใจ
ตรงกันในประเด็นดังที่กล่าวมานี้ อันนำมาสู่การที่รัฐสภายุโรปผลักดันให้มีการตรากฎหมาย ๒ ฉบับ คือ กฎหมาย
ตลาดดิจิทัล (Digital Market Act) และกฎหมายบริการดิจิทัล (Digital Service Act) โดยกฎหมายตลาดดิจิทัล
เป็นกฎหมายที่วางกรอบและจัดสรรเครื่องมือทั้งหลาย โดยมีวัตถุประสงค์เพื่อให้ธุรกรรมทางดิจิทัลดำเนินไป
ด้วยความเป็นธรรมและมีลักษณะเป็นการแข่งขันอย่างสมบูรณ์ กฎหมายทั้งสองฉบับจึงได้วางหลักเกี่ยวกับ
รูปแบบใหม่ในการควบคุมกำกับดูแล พร้อมทั้งจัดตั้งให้มีระบบอสมมาตรเพื่อตรวจสอบและอนุญาต
ในการเปิดแพลตฟอร์มดิจิทัล สำหรับกฎหมายบริการดิจิทัลนั้น ก็มีวัตถุประสงค์เพื่อเฝ้าระวังและตรวจสอบ
ให้การดำเนินธุรกรรมดิจิทัลเต็มไปด้วยความโปร่งใส โดยมีคณะกรรมาธิการยุโรปเป็นองค์กรกำกับดูแลเพื่อเป็น
หลักประกันในการขับเคลื่อนธุรกรรมดิจิทัลที่มีความสามารถรับกับผู้เข้าสู่ธุรกรรมนี้

ประเทศฝรั่งเศสจึงมีภารกิจในการเตรียมการเพื่อขับเคลื่อนให้การบังคับใช้กฎหมาย
ทั้งสองฉบับดังที่กล่าวมาข้างต้นดำเนินไปอย่างมีประสิทธิภาพ จึงนำมาสู่ความจำเป็นที่สภาแห่งรัฐต้องจัดทำ
รายงานการศึกษาฉบับนี้พร้อมทั้งจัดทำข้อเสนอจำนวน ๑๗ ข้อ เพื่อนำเสนอในตอนท้ายของรายงานฉบับนี้
โดยมีวัตถุประสงค์เพื่อให้รัฐบาลตระหนักถึงความจำเป็นและความสำคัญในการเตรียมการและยกร่างกฎหมาย
สำคัญที่มีเนื้อหาสาระเชื่อมโยงกับกฎหมายตลาดดิจิทัลและกฎหมายบริการดิจิทัล อันเป็นกรอบกฎหมาย
ของสหภาพยุโรปทั้งสองฉบับเกี่ยวกับเครือข่ายดิจิทัล ดังที่กล่าวไปแล้วข้างต้น

บทวิเคราะห์
การประมาณเชิงสถิติใน พ.ศ. ๒๕๖๕ ระบุว่าประชากรทั่วโลกร้อยละ ๖๐ เข้าใช้เครือข่าย

ออนไลน์ (ถือเป็นผู้ใช้บริการจำนวนราว ๔.๒ พันล้านคน) และใช้เวลารายละประมาณ ๑๔๕ นาทีต่อคน
ต่อวัน เครือข่ายออนไลน์จึงกลายมาเป็นช่องทางหลักที่สำคัญอย่างหลีกเลี่ยงไม่ได้ที่จะก่อให้เกิดผลลัพธ์
ทั้งแง่บวกและแง่ลบ อันนำมาสู่ข้อพิจารณาถึงบทบาทของภาครัฐในเครือข่ายออนไลน์ แม้ว่าเครือข่าย
ออนไลน์จะเป็นเครือข่ายเพื่อติดต่อสื่อสารระหว่างบุคคลธรรมดาทั้งสองฝ่ายก็ตาม

รายงานฉบับนี้จัดทำขึ้นภายหลังจากสหภาพยุโรปตรากฎหมายจำนวน ๒ ฉบับ คือ
กฎหมายตลาดดิจิทัลและกฎหมายบริการดิจิทัล อันเป็นกฎหมายสองฉบับที่วางหลักทั่วไป ตลอดจนกฎเกณฑ์
ทั้งหลายเกี่ยวกับตลาดดิจิทัลและบริการดิจิทัลซึ่งปรากฏในแพลตฟอร์มทุกประเภททั่วทั้งทวีปยุโรป โดยรายงาน
ฉบับนี้มุ่งเน้นนำเสนอถึงบทบาทของรัฐที่เกี่ยวข้องกับตลาดดิจิทัลและบริการดิจิทัล แม้ว่าทั้งตลาดดิจิทัล
และบริการดิจิทัลจะเป็นดินแดนที่เอกชนเป็นผู้มีบทบาทหลักก็ตาม  อนึ่ง รายงานฉบับนี้ได้ให้ความกระจ่าง
ของนิยาม “เครือข่ายออนไลน์ (le réseau social)” รวมทั้งกรอบทางกฎหมายที่นำมาปรับใช้ ดังปรากฏใน


๑๐๖  รวมบทความทางวิชาการ (เอกสารอิเล็กทรอนิกส์) เล่ม ๓


ส่วนที่ ๑ และจะนำเสนอถึงข้อดีข้อเสียของเครือข่ายออนไลน์ อันนำไปสู่บทบาทของฝ่ายปกครองในส่วนที่ ๒
และปิดท้ายในส่วนที่ ๓ ด้วยการกล่าวถึงข้อเสนอที่ภาครัฐพึงตระหนักและดำเนินการเพื่อสร้างสมดุล
แก่การเข้าใช้เครือข่าย

ดังที่กล่าวไปแล้วข้างต้นว่าส่วนที่ ๑ นั้น เป็นการศึกษาข้อมูลทั้งหลายเพื่อนำไปสู่การกำหนด
นิยามของ “เครือข่ายออนไลน์” ซึ่งในเบื้องต้นนั้น สภาแห่งรัฐได้สำรวจพื้นที่ออนไลน์ที่ใช้สนทนา
ซึ่งมีลักษณะแตกต่างและมีความหลากหลายเป็นอย่างยิ่ง โดยพื้นที่ดังกล่าวอาจมีลักษณะเป็นพื้นที่เปิดกว้าง
สำหรับทุกคนหรือจำกัดผู้ใช้บริการเพียงบางรายหรือเพียงบางกลุ่ม อาจเป็นการใช้เพื่อการประกอบอาชีพ
หรือเพื่อความบันเทิง อาจเป็นการแลกเปลี่ยนข้อมูลหรือเป็นการสนทนาโต้ตอบ ซึ่งลักษณะเหล่านี้เป็นไป
ตามการออกแบบพื้นที่ออนไลน์หรือแพลตฟอร์มแต่ละประเภทให้สอดคล้องกับความต้องการ อันส่งผลให้เกิด
สื่อที่มีลักษณะเป็นโซเชียลมีเดียหรือสื่อสังคม (les médias sociaux) และกระดานข้อความ อีกทั้งพัฒนาการ
ทางเทคโนโลยีในปัจจุบันยังส่งผลให้แพลตฟอร์มออนไลน์มีลักษณะผสมผสาน ดังที่พบในแพลตฟอร์ม
ที่มีวัตถุประสงค์เพื่อเป็นตลาดการค้า (le market place) หรือแพลตฟอร์มที่มีลักษณะเป็นการแลกเปลี่ยน
บริการที่เปิดโอกาสให้ผู้ใช้งานพูดคุยสนทนาแลกเปลี่ยนควบคู่ไปด้วย จากความข้างต้นจึงแสดงให้เห็นถึง
ความยากลำบากในการกำหนดนิยามของ “เครือข่ายออนไลน์” ซึ่งท้ายสุดเห็นว่า ควรกำหนดนิยามในเชิง
ความหมายโดยกว้าง (une définition large) เพื่อจะได้สอดคล้องกับนิยามที่ปรากฏในกฎหมายตลาดดิจิทัล
ของสหภาพยุโรป ที่อาจถือเป็นกฎเกณฑ์ทางกฎหมายลายลักษณ์อักษรฉบับแรกที่ให้คำจำกัดความ
ของ “เครือข่ายออนไลน์” ว่าหมายถึง “แพลตฟอร์มที่เปิดให้ผู้ใช้บริการติดต่อ แบ่งปัน ค้นพบ และสื่อสาร
ระหว่างผู้ใช้บริการทั้งหลาย โดยดำเนินการผ่านอุปกรณ์ต่าง ๆ เช่น การแชท (le chat) หรือการสนทนา
การประกาศหรือการแจ้ง วีดิทัศน์ และการให้คำแนะนำหรือการให้ข้อสังเกต”

เพื่อเป็นการให้ความกระจ่างแก่บุคคลทั้งหลายอันเป็นการเสริมสร้างระบบนิเวศทางดิจิทัลที่ดี
รายงานของสภาแห่งรัฐความยาว ๓๒๔ หน้าฉบับนี้ จึงนำเสนอในส่วนของเนื้อหาโดยแบ่งออกเป็น ๓ บท
กล่าวคือ บทที่หนึ่ง ปรากฏการณ์เครือข่ายออนไลน์ในยุคที่ถือเป็นยุคทองในการแลกเปลี่ยนทางความคิด
บทที่สอง เครือข่ายออนไลน์ในมุมมองทางเทคนิคอันอยู่ภายใต้กรอบทางกฎหมาย และบทที่สาม เครือข่าย
ออนไลน์กับการใช้งานให้เหมาะสมและเป็นการสร้างโอกาส  ทั้งนี้ รายงานฉบับนี้ยังได้นำเสนอบทสรุป
ในตอนท้าย โดยเน้นย้าถึงความมุ่งมั่นของประเทศฝรั่งเศสในการปรับตัวและปรับเปลี่ยนกฎเกณฑ์ทางกฎหมาย
ที่เกี่ยวกับเครือข่ายดิจิทัลให้ทันสมัยและสอดคล้องกับกฎหมายของสหภาพยุโรปทั้ง ๒ ฉบับ ซึ่งก็คือ
กฎหมายตลาดดิจิทัลและกฎหมายบริการดิจิทัล

ดังที่กล่าวไปแล้วข้างต้นว่าเนื้อหาส่วนที่ ๑ จะนำเสนอถึงกรอบทางกฎหมายที่นำมาปรับใช้
กับเครือข่ายออนไลน์ ซึ่งการศึกษาค้นคว้าในประเด็นนี้อยู่บนหลักคิดที่ว่าลำพังกฎหมายเฉพาะเพียงสาขาเดียว
ย่อมไม่อาจนำมาปรับใช้กับเครือข่ายดิจิทัล แต่จะต้องใช้กฎหมายเฉพาะหลากหลายสาขาอันสอดคล้องกับ
ลักษณะของเครือข่ายดิจิทัลที่ประกอบด้วยหลายองค์ประกอบและเกี่ยวข้องกับหลากหลายสาขา เช่น กฎหมาย
โทรคมนาคม สำหรับวิศวกรที่ดำเนินการวางแผนเครือข่าย ข้อมูลส่วนบุคคล ระบบอัลกอริทึม (l’algorithme)
หรือขั้นตอนวิธี และปัญญาประดิษฐ์ (l’intelligence artificielle) กฎหมายการแข่งขันทางการค้าและกฎหมาย
พาณิชย์ ในฐานะผู้ประกอบการที่เข้าแข่งขันในตลาด กฎหมายสัญญาและกฎหมายคุ้มครองผู้บริโภค สำหรับ
ผู้ใช้บริการที่มีสถานะเอกชนและปัจเจกบุคคล เพื่อเป็นการตกลงเกี่ยวกับความสัมพันธ์ของผู้บริการ
และผู้ใช้บริการ  ยิ่งไปกว่านั้น การทำงานของเครือข่ายดิจิทัลยังต้องดำเนินไปควบคู่กับการแลกเปลี่ยนข้อมูล


สำนักวิจัยและวิชาการ  สำนักงานศาลปกครอง  ๑๐๗


อันอยู่ภายใต้การเคารพต่อสิทธิทั้งหลายซึ่งคุ้มครองเสรีภาพในการแสดงออก (la liberté d’expression)
สิทธิส่วนบุคคล (la vie privée) ความสงบเีรยบร้อย (l’ordre public) ความมั่นคงภายใน ศรัทธาและความเชื่อ
คุณค่าของประชาชน (โดยเฉพาะอย่างยิ่ง ผู้เยาว์)

อนึ่ง ไม่ว่าจะมีการแบ่งประเภทของกฎหมายเกี่ยวกับเครือข่ายไว้อย่างไร ก็เป็นที่ยอมรับ
เป็นการทั่วไปว่ากฎหมายเกี่ยวกับเครือข่ายจะต้องมีลักษณะร่วมกัน คือ เสรีภาพในการประกอบกิจการ
(la liberté d’entreprendre) เสรีภาพในการแสดงออก การคุ้มครองสิทธิส่วนบุคคลและการคุ้มครอง
ความสงบเีรยบร้อย  ดังนั้น รายงานการศึกษาฉบับนี้จึงเห็นว่า การพิจารณากรอบทางกฎหมายเกี่ยวกับ
เครือข่ายดิจิทัลจะต้องประกอบด้วยกฎเกณฑ์ทางกฎหมายจำนวน ๓ กลุ่ม ซึ่งมีเนื้อหาสาระและผลกระทบ
ที่สัมพันธ์กัน กล่าวคือ กลุ่มที่หนึ่ง กฎหมายดิจิทัล ซึ่งเป็นกฎหมายเฉพาะที่วางกรอบเกี่ยวกับโครงสร้างเฉพาะ
ของระบบดิจิทัล กลุ่มที่สอง กฎหมายเกี่ยวกับแพลตฟอร์ม (le droit des plateformes) เป็นกฎหมายเฉพาะ
ซึ่งมีเนื้อหาเฉพาะทางครอบคลุมการใช้เครือข่ายดิจิทัลเพื่อเป็นสื่อกลางในการติดต่อสื่อสารทางเศรษฐกิจ
โดยกฎหมายกลุ่มที่ ๒ นี้ จะต้องนำเนื้อหาของกฎหมายของสหภาพยุโรปทั้ง ๒ ฉบับ คือ กฎหมายตลาดดิจิทัล
และกฎหมายบริการดิจิทัล มาบรรจุไว้เป็นเนื้อหาสาระด้วย กลุ่มที่สาม กฎหมายที่มีอยู่แล้วซึ่งมีเนื้อหา
สาระเกี่ยวกับความสัมพันธ์ของเอกชนในสังคมกับเครือข่ายดิจิทัล อันเป็นความสัมพันธ์ที่กฎหมายจะต้อง
รับรองและคุ้มครองเป็นการทั่วไป กฎหมายส่วนที่ ๓ นี้ จึงหมายถึงกฎหมายที่เนื้อหาสาระเป็นการกำหนดโทษ
หากมีการละเมิดบรรดากฎหมายหรือข้อความคิดทั้งหลายที่กฎหมายรับรองและคุ้มครอง อันได้แก่ เสรีภาพ
ในการแสดงออก กฎหมายอาญา กฎหมายคุ้มครองผู้บริโภค กฎหมายโฆษณา กฎหมายการแข่งขันทางการค้า
กฎหมายคุ้มครองข้อมูลข่าวสารส่วนบุคคล ซึ่งกฎหมายในกลุ่มที่ ๓ นี้จะต้องแก้ไขเพิ่มเติมให้สอดรับ
กับลักษณะของเครือข่ายดิจิทัล  ท้ายสุด กฎหมายทั้ง ๓ กลุ่มซึ่งมีเนื้อหาสาระและผลกระทบที่สัมพันธ์กันนี้
จะนำไปสู่การผลักดันและขับเคลื่อนเครือข่ายดิจิทัลที่มีประสิทธิภาพในประเทศสมาชิกสหภาพยุโรป อีกทั้ง
ยังเป็นการเติมเต็มกฎหมายของสหภาพยุโรปหลายฉบับที่อยู่ในระหว่างการดำเนินการเพื่อให้มีผลบังคับใช้
เช่น กฎหมายปัญญาประดิษฐ์ กฎหมายเสรีภาพของสื่อมวลชน กฎหมายข้อมูล กฎหมายคุ้มครองความเป็นส่วนตัว
ทางอิเล็กทรอนิกส์

สำหรับส่วนที่ ๒ ของรายงานฉบับนี้กล่าวถึงอัตลักษณ์ของความท้าทาย (les défis)
และกระแสสังคมอันเป็นผลจากการใช้เครือข่ายดิจิทัล เพื่อมุ่งสู่การแสวงหาคำตอบว่าเหตุใดจึงยังคงมีความจำเป็น
ที่ฝ่ายปกครองต้องเข้ามาแทรกแซงหรือควบคุมกำกับเครือข่ายดิจิทัล

รายงานฉบับนี้พบว่าความท้าทายในการใช้เครือข่ายดิจิทัลมีทั้งสิ้น ๖ ประการ กล่าวคือ
ความท้าทายประการที่หนึ่ ง คือ ความท้าทายเชิงนโยบายเศรษฐกิจที่ เป็นเอกเทศ

ทั้งในระดับประเทศและในระดับสหภาพยุโรป เนื่องจากเครือข่ายดิจิทัลอันเป็นผลพวงมาจากเทคโนโลยีนั้น
มีบทบาทที่สูงมากเชิงเศรษฐกิจ ทั้งในแง่รูปแบบหรือลักษณะการใช้เครือข่ายดิจิทัล หรือในแง่ปริมาณข้อมูล
มหาศาลอันเป็นข้อมูลส่วนบุคคล หรือในแง่ความสามารถในการก้าวผ่านข้อจำกัดการแข่งขันทั้งในแง่กายภาพ
และเวลา เพื่อนำเสนอกฎเกณฑ์ข้อตกลงทั้งหลายในลักษณะไร้พรมแดน ตลอดจนดำเนินการทุกวิถีทาง
ให้มีผลบังคับใช้ (อันหมายความรวมถึงกฎเกณฑ์เกี่ยวกับภาษีอากร) ซึ่งประเด็นเหล่านี้ถือเป็นประเด็นที่ค่อนข้าง
อ่อนไหวสำหรับประเทศสมาชิกสหภาพยุโรป การครองตลาดของสหรัฐอเมริกาและสาธารณรัฐประชาชนจีน
ก็นับเป็นปัจจัยสำคัญที่นำมาสู่การพิจารณาถึงการวางแผนยุทธศาสตร์ที่มีความเป็นเอกเทศของผู้ประกอบการ
ทั้งหลายตลอดจนรัฐสมาชิกของสหภาพยุโรป อีกทั้งยังเป็นการวางแผนถึงทางเลือกใหม่ทางเทคนิคให้แก่


๑๐๘  รวมบทความทางวิชาการ (เอกสารอิเล็กทรอนิกส์) เล่ม ๓


ผู้บริโภค ดังเช่นตัวอย่างของเทคโนโลยีการประมวลผลระบบคล์วดา (cloud) ที่ใช้ในกลุ่มประเทศสมาชิก
สหภาพยุโรป

ความท้าทายประการที่สอง คือ ความท้าทายในมุมมองประชาธิปไตย อันสอดคล้องกับ
ลักษณะของเครือข่ายดิจิทัลที่เปิดกว้างแก่ประชาชนทุกคนในการแสดงออกทางความคิด อันหมายความ
รวมถึงการจัดหาอุปกรณ์ที่เหมาะสมและมีลักษณะเป็นการสนับสนุนการเลือกตั้ง แต่ก็ต้องคำนึงด้วยว่า
สภาวการณ์ดังกล่าวอาจนำมาซึ่งความเสี่ยงหลายประการ เช่น การให้ข้อมูลบิดเบือนหรือข้อมูลอันเป็นเท็จ
การครอบงำทางความคิด หรือการเป็นชนวนก่อความไม่สงบ

ความท้าทายประการที่สาม คือ ความท้าทายในการยอมรับว่าเครือข่ายดิจิทัลนำมาซึ่งสังคม
รูปแบบใหม่ที่เรียกว่า สังคมออนไลน์ ซึ่งหากมองในเชิงบวกก็ถือว่าเป็นสังคมที่เปิดกว้างให้ปัจเจกชน
แลกเปลี่ยนกันอย่างเสรี ควบคู่ไปกับการรับฟังทุกฝ่ายไม่ว่าในฐานะปัจเจกบุคคลหรือในฐานะเสียงส่วนน้อย
แต่หากมองในเชิงลบก็จะพบว่าเครือข่ายดิจิทัลอันนำมาซึ่งสังคมออนไลน์นั้น มีลักษณะเป็นสังคมรูปแบบใหม่
ที่แยกส่วนและไม่มีความเป็นอันหนึ่งอันเดียว ทำให้ยากต่อการบริหารจัดการ จึงไม่เป็นที่น่าแปลกใจ
ที่พบว่ามีการก่อตั้งกลุ่มตามความชอบและความสนใจโดยอิสระที่ไม่จำต้องขึ้นตรงต่อกัน ซึ่งแต่ละกลุ่ม
ก็จะเรียกร้องเสรีภาพในการแสดงความเห็นผ่านการนำเสนอข่าวที่มีความเป็นอิสระและไม่อยู่ภายใต้
การตรวจสอบหรือทบทวนข้อเท็จจริง อันนำมาสู่ความยากในการบริหารจัดการสภาวการณ์ดังกล่าว
เนื่องจากมีลักษณะที่แตกต่างอย่างสิ้นเชิงกับการเผยแพร่ข่าวผ่านสิ่งพิมพ์ดังที่เคยเป็นมาในอดีต

ความท้าทายประการที่ สี่  คือ ความท้าทายในบริบทที่ เกี่ ยวข้องกับ อัตลักษณ์
และความเป็นส่วนตัวของปัจเจกบุคคลในสังคม ซึ่งเป็นบริบทที่พึงพิจารณาเสมอเนื่องจาก “มนุษย์เป็นสัตว์สังคม”
ทั้งนี้ เป็นที่แน่นอนว่าข้อความคิดเกี่ยวกับกับอัตลักษณ์และความเป็นส่วนตัวของปัจเจกบุคคลในสังคม
ออนไลน์ย่อมมีความแตกต่างไม่มากก็น้อยจากข้อความคิดเดียวกันที่ปรากฏในสังคมรูปแบบดั้งเดิม
เนื่องจากสภาวะของเครือข่ายออนไลน์อันส่งผลให้ความเป็นส่วนตัวของปัจเจกบุคคลลดทอนลง ตัวอย่าง
ในกรณีนี้ก็เช่น การเผยแพร่ภาพถ่าย การเปิดเผยข้อมูลอายุหรือความชอบความนิยม ตลอดจนการลบร่องรอย
ทางดิจิทัลของปัจเจกชน

ความท้าทายประการที่ห้า คือ ความท้าทายในการเผชิญหน้ากับสภาพเศรษฐกิจที่เปลี่ยนแปลง
ไปจากเดิมอย่างสิ้นเชิงอันเป็นผลมาจากเครือข่ายดิจิทัล ซึ่งส่งผลต่อมาถึงข้อพิจารณาเกี่ยวกับสภาพแวดล้อม
เชิงเศรษฐกิจในลักษณะที่เป็นการขยายตลาด ตลอดจนเพิ่มช่องทางในการโฆษณาและนำเสนอข้อมูล
เป็นการเพิ่มเติม อันนำมาสู่การเกิดขึ้นของอาชีพใหม่ ๆ เช่น อินฟลูเอนเซอร์หรือกลุ่มคนที่มีอิทธิพลต่อความคิด
และการตัดสินใจของกลุ่มเป้าหมาย นักสร้างคอนเทนต์หรือผู้สร้างสรรค์และผลิตสื่อดิจิทัล ซึ่งอาจเรียก
ในภาพรวมว่าเป็น “ผู้ทำงานผ่านการคลิก”  ทั้งนี้ รายงานการศึกษาฉบับนี้พบว่า ผู้ใช้บริการเครือข่ายออนไลน์
ได้ให้ความสำคัญกับสภาพแวดล้อม โดยกำหนดเป้าหมายในการลดปริมาณก๊าซเรือนกระจกให้ได้ร้อยละ ๗
ในปี ค.ศ. ๒๐๔๐

ความท้าทายประการที่หก (ประการสุดท้าย) คือ ความท้าทายในการเตรียมการเพื่อเผชิญหน้า
กับภยันตรายรูปแบบใหม่อันเป็นผลมาจากเครือข่ายดิจิทัล โดยเฉพาะอย่างยิ่งภยันตรายที่จะเกิดกับผู้เยาว์
เช่น โรคติดจอ ภาวะติดเกมส์ สื่อลามก การคุกคามทางเพศออนไลน์ ความวิตกกังวล ภาวะโดดเดี่ยว
ตลอดจนภยนัตรายทั้งหลายที่ส่งผลต่อความสงบสุขของสังคม เช่น การเสื่อมเสียชื่อเสียง การหลอกลวงฉ้อฉล
การแก้แค้นและผกใูจเจ็บ


สำนักวิจัยและวิชาการ  สำนักงานศาลปกครอง  ๑๐๙



นอกเหนือจากความท้าทายทั้งหกประการดังที่กล่าวไปแล้วข้างต้น เครือข่ายออนไลน์
ยังถือเป็นโอกาสหรือช่องทางที่ฝ่ายปกครองอาจเลือกใช้ในการนำเสนอนโยบายต่าง ๆ ให้ประชาชนได้รับทราบ
ทั้งนี้ เครือข่ายออนไลน์ถือเป็นช่องทางที่ทันสมัย คล่องตัว และสื่อสารตรงไปสู่กลุ่มเป้าหมายได้เป็นอย่างดี
กับทั้งอาจถือเป็นทางเลือกที่น่าสนใจในอันที่จะแสดงให้เห็นถึงความมุ่งมั่นของฝ่ายปกครองในการพัฒนาตน
ให้ทันสมัยยิ่งขึ้น การนำเครือข่ายดิจิทัลมาใช้เพื่อเป็นช่องทางในการสื่อสารกับประชาชนจึงต้องผ่านการคิด
วิเคราะห์และทบทวนนโยบายอย่างรอบคอบ

เมื่อได้ทำการวิเคราะห์ถึงความท้าทายทั้งหกประการตลอดจนโอกาสที่จะได้รับ
จากเครือข่ายดิจิทัลแล้ว ในตอนท้ายของส่วนที่ ๒ ได้นำเสนอถึงกลไกอัตโนมัติที่ใช้ควบคุมแพลตฟอร์ม
อันมีลักษณะเป็นเครื่องมือทางเทคนิคที่ต้องประกอบไปด้วยความเชี่ยวชาญอย่างยิ่ง เพื่อใช้ในการวิเคราะห์
และควบคุมข้อมูลอันเป็นขั้นตอนที่ฝ่ายปกครองต้องดำเนินการ รายงานฉบับนี้ได้กล่าวถึงบทบาทของตุลาการ
ศาลปกครองที่เข้ามาเกี่ยวข้องในส่วนที่เป็นการออกกฎเกณฑ์ทางกฎหมายของฝ่ายบริหารที่มีเนื้อหาสาระ
เกี่ยวกับเสรีภาพในการแสดงออก  ทั้งนี้ ประเทศฝรั่งเศสให้ความสำคัญกับการป้องกันและต่อต้านการกระทำ
ความผิดอาญาทางเครือข่ายดิจิทัล โดยทุกภาคส่วนยอมรับถึงความสำคัญของการดำเนินการนี้

สืบเนื่องจากฝ่ายปกครองต้องพิจารณาถึงบทบาทของตนที่มีต่อเครือข่ายดิจิทัล อีกทั้ง
เมื่อผนวกกับเนื้อหาสาระของกฎหมายสหภาพยุโรปทั้ง ๒ ฉบับ คือ กฎหมายตลาดดิจิทัลและกฎหมาย
บริการดิจิทัล จึงส่งผลให้รายงานการศึกษาฉบับนี้พบว่า กฎเกณฑ์ทางกฎหมายของสหภาพยุโรปทั้ง ๒ ฉบับ
ได้นำเสนอข้อความคิดเกี่ยวกับการวางกรอบทางกฎหมายที่เกี่ยวข้องกับเครือข่ายดิจิทัลว่าจะต้องอยู่บนพื้นฐาน
ของตรรกะเรื่องความได้สัดส่วน (la proportionnalité ซึ่งก็คือการที่กฎเกณฑ์นั้นอาจไม่ได้มีลักษณะสมมาตร
แต่มุ่งคุ้มครองบางกรณียิ่งไปกว่าอีกกรณี) ความรับผิดชอบ (la responsabilisation) ของผู้อยู่ในเครือข่ายดิจิทัล
และการกำกับดูแล (une supervision) ที่เข้มงวดจากคณะกรรมาธิการยุโรปซึ่งถือเป็นแพลตฟอร์มที่มี
ขนาดใหญ่ที่สุด  ยิ่งไปกว่านั้น กฎหมายสหภาพยุโรปทั้ง ๒ ฉบับ ยังเสนอให้มีกลไกการตรากฎเกณฑ์ทางกฎหมาย
ที่ตั้งอยู่บนพื้นฐานการประเมินเหตุการณ์ในอนาคตที่จะเกิดขึ้นกับผู้อยู่ในเครือข่ายดิจิทัลอีกด้วย หลักการ
ดังกล่าวจะต้องตั้งอยู่บนพื้นฐานแนวคิดที่ว่า “สิ่งใดที่นอกระบบดิจิทัลถือว่าชอบด้วยกฎหมาย ก็จะเป็นสิ่งที่
ระบบดิจิทัลถือว่าชอบด้วยกฎหมายเช่นเดียวกัน และหากสิ่งใดที่นอกระบบดิจิทัลถือว่าไม่ชอบด้วยกฎหมาย
ก็จะเป็นสิ่งที่ระบบดิจิทัลถือว่าไม่ชอบด้วยกฎหมายเช่นเดียวกัน” ดังนั้น  กฎเกณฑ์ทางกฎหมายที่จะบังคับใช้
ในอนาคตจึงควรมีเนื้อหาสาระที่เป็นการต่อต้านการกระทำทั้งหลายที่ผิดกฎหมาย มุ่งเน้นให้มีการปฏิบัติการ
หรือการดำเนินงานที่สุจริตและโปร่งใส ยับยั้งการสร้างกฎเกณฑ์หรือเงื่อนไขเพิ่มเติมที่ไม่เป็นธรรมจากแพลตฟอร์ม
ขนาดใหญ่ เพื่อเป็นการสร้างความสมดุลและเป็นหลักประกันในการรับรองเสรีภาพในการแสดงออก
เปิดโอกาสให้มีการวิเคราะห์วิจัย ตลอดจนตรวจสอบทางบัญชีของผู้ประกอบการอันมีวัตถุประสงค์ในการขจัด
หรือลดทอนการผกขาดูทางการค้า สนับสนุนการตลาดที่เป็นธรรม  ดังนั้น จึงอาจกล่าวได้ว่าการตรา
กฎเกณฑ์ทางกฎหมายภายในของบรรดารัฐสมาชิกก็ต้องคำนึงถึงกรอบทั้งหลายที่ปรากฏในกฎหมาย
สหภาพยุโรปทั้ง ๒ ฉบับ คือ กฎหมายตลาดดิจิทัลและกฎหมายบริการดิจิทัล ดังที่กล่าวมาแล้วข้างต้น

สำหรับในส่วนที่ ๓ ของรายงานการศึกษาฉบับนี้ เป็นการนำข้อมูลที่ได้จากส่วนที่ ๑
และส่วนที่ ๒ มาจัดทำเป็นข้อเสนอเพื่อมุ่งที่จะตอบคำถามถึงความสัมพันธ์ระหว่างกฎเกณฑ์ทางกฎหมาย
ของสหภาพยุโรปและกฎเกณฑ์ทางกฎหมายภายในซึ่งมีเนื้อหาสาระเกี่ยวกับเครือข่ายดิจิทัล  ทั้งนี้ ข้อเสนอ
เหล่านี้มิได้เป็นการนำเสนอประเด็นใหม่ทางกฎหมายแต่อย่างใด แต่เป็นการจัดทำโดยคำนึงถึงเนื้อหาสาระ


๑๑๐  รวมบทความทางวิชาการ (เอกสารอิเล็กทรอนิกส์) เล่ม ๓


ข้อความคิด ตลอดจนกรอบทางกฎหมายที่ปรากฏในกฎหมายสหภาพยุโรปทั้ง ๒ ฉบับ (คือ กฎหมาย
ตลาดดิจิทัลและกฎหมายบริการดิจิทัล) ซึ่งสภาแห่งรัฐเห็นว่า มีถ้อยคำที่เอื้อต่อการตีความโดยกว้าง โดยข้อเสนอ
ของสภาแห่งรัฐมีทั้งสิ้น ๑๗ ข้อเพื่อมุ่งตอบสนองวัตถุประสงค์หลักรวมทั้งสิ้น ๓ ด้าน คือ ด้านที่หนึ่ง
การสร้างความสมดุลโดยเอื้อประโยชน์ให้แก่ผู้ใช้บริการ ด้านที่สอง จัดให้มีมาตรการหรือเครื่องมือเพื่อให้
ฝ่ายปกครองมีอำนาจในการดำเนินการจัดการหรือควบคุมและสร้างความเข้าใจที่ถูกต้องให้แก่ผู้ใช้บริการ
เครือข่ายดิจิทัล โดยไม่ละเลยที่จะปกป้องคุ้มครองอำนาจอธิปไตย และด้านที่สาม วิสัยทัศน์ในอนาคต

การสร้างความสมดุลโดยเอื้อประโยชน์ให้แก่ผู้ใช้บริการอันเป็นวัตถุประสงค์หลักด้านที่หนึ่งนั้น
หมายถึงการดำเนินการใด ๆ เพื่อเป็นแนวทางให้ฝ่ายปกครองนำกฎเกณฑ์ทางกฎหมายของสหภาพยุโรป
มาปรับใช้ในการปฏิบัติหน้าที่ อันหมายความรวมถึงการดำเนินการใด ๆ เพื่อให้ศาลภายในนำกฎเกณฑ์
ทางกฎหมายเหล่านั้นมาปรับใช้ในการพิจารณาพิพากษาคดี โดยมีวัตถุประสงค์ในการสร้างสมดุลให้มีการคำนึงถึง
ประโยชน์ของผู้ใช้บริการมากยิ่งขึ้น วัตถุประสงค์หลักด้านที่หนึ่งนี้ยังครอบคลุมถึงการสร้างความมั่นใจ
และสนับสนุนให้มีการใช้เครื่องมืออันเป็นหลักประกันความเป็นอิสระและธำรงรักษาความมีประสิทธิภาพ
ของสิทธิขั้นพื้นฐานของพลเมืองแห่งสหภาพยุโรป  ทั้งนี้ สภาแห่งรัฐเห็นว่าเนื้อหาสาระของกฎเกณฑ์
ทางกฎหมายของสหภาพยุโรปมีความครอบคลุมสอดคล้องกับวัตถุประสงค์หลักด้านที่หนึ่งแล้ว คงเหลือเพียง
การดำเนินการให้เป็นรูปธรรมที่ยังคงไม่ปรากฏให้เห็นเป็นที่ประจักษ์

การสร้างสมดุลโดยเอื้อประโยชน์ให้แก่ผู้ใช้บริการอาจเริ่มต้นตั้งแต่ชัน้การเข้าทำสัญญา
โดยสัญญาเหล่านี้เป็นสัญญาระหว่างผู้บริโภคกับแพลตฟอร์มซึ่งโดยหลักแล้วจะเอื้อประโยชน์อย่างยิ่งให้กับ
แพลตฟอร์ม จึงมีความจำเป็นที่จะต้องผลักดันตั้งแต่ในชัน้ทำสัญญาอันถือเป็นขั้นแรกเริ่มในการเข้าสู่
เครือข่ายดิจิทัล โดยให้การตกลงทำสัญญาระหว่างผู้ใช้บริการและแพลตฟอร์มต้องคำนึงถึงผู้ใช้บริการให้มากขึ้น
อีกทั้งจะต้องทราบถึงสถานการณ์ที่แท้จริงของผู้ใช้บริการแต่ละรายเพื่อที่นำไปสู่การกำหนดในข้อสัญญา
ที่เหมาะสม  ในการนี้ สภาแห่งรัฐจึงเห็นว่ารัฐบาลควรมีนโยบายที่ชัดเจนในเรื่องนี้ เพื่อที่จะเป็นการสนับสนุน
ให้สมาคมในนามของผู้ใช้บริการมีอำนาจในการต่อรองมากยิ่งขึ้น หรืออย่างน้อยก็ควรมีกฎเกณฑ์ทางกฎหมาย
ที่วางหลักเกี่ยวกับการตรวจสอบอายุขั้นต่าของผู้ใช้บริการควบคู่ไปกับการตรวจสอบความถูกต้องทางอัตลักษณ์
ทั้งนี้ เพื่อการคุ้มครองความปลอดภัยและการต่อต้านการแสดงการกลั่นแกล้งบนโลกออนไลน์

การสนับสนุนมาตรการทั้งหลายเพื่อให้ผู้ใช้บริการคุ้นเคยและมีความชำนาญในการใช้งาน
อุปกรณ์ดิจิทัล กับทั้งการให้การสนับสนุนข้อมูลที่เอื้อประโยชน์กับการใช้งานแพลตฟอร์ม ก็ถือเป็น
การดำเนินการอีกสองประการที่เป็นการเติมเต็มวัตถุประสงค์หลักด้านที่หนึ่ง เช่นเดียวกับการจัดให้มีระบบ
เครือข่ายทางเลือกและการสนับสนุนให้มีการสร้างสังคมดิจิทัลในระดับทวีปยุโรป

วัตถุประสงค์หลักด้านที่สอง เป็นการให้คำแนะนำเพื่อให้เกิดการพัฒนาและปรับโครงสร้าง
ฝ่ายปกครองให้สอดรับกับบทบาทของเครือข่ายดิจิทัล ซึ่งจะต้องดำเนินการให้สอดคล้องกับกรอบทางกฎหมาย
ที่กฎเกณฑ์ทางกฎหมายของสหภาพยุโรปทั้งสองฉบับกำหนดไว้  อันนำมาสู่ภาระหน้าที่ของฝ่ายปกครอง
ในการจัดให้มีมาตรการหรือเครื่องมือเพื่อให้ตนมีอำนาจในการดำเนินการจัดการหรือควบคุม ตลอดจน
สร้างความเข้าใจที่ถูกต้องให้แก่ผู้ใช้บริการเครือข่ายดิจิทัลโดยไม่ละเลยที่จะปกป้องคุ้มครองอำนาจอธิปไตย
ซึ่งการขับเคลื่อนให้บรรลุวัตถุประสงค์หลักด้านที่สองนี้จะต้องดำเนินการภายใต้ความร่วมมือระหว่าง
คณะกรรมาธิการยุโรปและรัฐสมาชิก ตลอดจนความร่วมมือระหว่างภาคส่วนทั้งหลายที่เกี่ยวข้อง อันสอดคล้องกับ
ลักษณะของกฎหมายเครือข่ายดิจิทัลที่สภาแห่งรัฐได้นำเสนอไปในส่วนที่ ๑ ของรายงานการศึกษาฉบับนี้
ที่ว่ากฎหมายเฉพาะเพียงสาขาเดียวย่อมไม่อาจนำมาปรับใช้กับเครือข่ายดิจิทัล แต่จะต้องใช้กฎหมายเฉพาะ


สำนักวิจัยและวิชาการ  สำนักงานศาลปกครอง  ๑๑๑


หลากหลายสาขา อันสอดคล้องกับลักษณะของเครือข่ายดิจิทัลที่เกี่ยวข้องและประกอบด้วยศาสตร์
หลากหลายสาขา ซึ่งลักษณะดังกล่าวนี้เองที่ส่งผลให้ต้องมีการออกกฎเกณฑ์ทางกฎหมายที่มีความหลากหลาย
เพื่อให้ครอบคลุมในทุกภาคส่วน

จึงอาจแบ่งการออกกฎเกณฑ์ทางกฎหมายเพื่อให้บรรลุตามวัตถุประสงค์ด้านที่สอง
ออกเป็น ๓ ขั้นตอน กล่าวคือ ขั้นตอนที่ ๑ ประเทศสมาชิกจะต้องจัดให้มีความร่วมมืออันเป็นภารกิจ
ระหว่างกระทรวง (un service interministériel) ซึ่งทำหน้าที่วิเคราะห์และให้ความกระจ่างแก่ปัญหา
ทั้งหลายที่เกิดขึ้นจากการใช้เครือข่ายดิจิทัล กับทั้งมีภารกิจในการติดตามการปรับใช้กฎเกณฑ์ทั้งหลาย
ที่เกี่ยวข้องอันเชื่อมต่อกับการดำเนินการตามขั้นตอนที่ ๒ ซึ่งก็คือ การออกกฎเกณฑ์ทางกฎหมายที่มีผลใช้บังคับ
กับผู้ประกอบการแพลตฟอร์มดิจิทัล โดยสภาแห่งรัฐอำนวยความสะดวกในการให้คำแนะนำผู้ประกอบการ
ที่เกี่ยวข้อง ซึ่งการดำเนินการตามขั้นตอนนี้เป็นการปูพื้นฐานเพื่อนำไปสู่การดำเนินการตามขั้นตอนที่ ๓
ซึ่งก็คือการวางกลยุทธ์เชิงนโยบายเพื่อเป็นการป้องกันความเสี่ยง ตลอดจนต่อต้านพฤติกรรมที่ไม่เหมาะสม
และเนื้อหาที่ไม่ชอบด้วยกฎหมายที่นำเสนอผ่านเครือข่ายดิจิทัล เพื่อเป็นการเสริมสร้างประสิทธิภาพ
ในการรักษาความสงบเีรยบร้อยของฝ่ายปกครอง ตลอดจนการพิจารณาพิพากษาคดีที่เป็นไปด้วยความยติธุรรม
ขององค์กรศาล โดยอาจมีการออกกฎเกณฑ์ทางกฎหมายภายในเป็นการเพิ่มเติมตามความเหมาะสม

เพื่อให้การดำเนินการตามวัตถุประสงค์ด้านที่สองเป็นไปโดยมีประสิทธิภาพมากยิ่งขึ้น
สภาแห่งรัฐจึงเสนอให้มีการจัดอบรมและแนะแนวเพื่อเป็นการให้ข้อมูล กับทั้งสนับสนุนให้มีการจัดตั้งองค์กร
ที่มีภารกิจเทียบเคียงกับสถาบันชัน้สูงว่าด้วยการวิจัยเพื่อการป้องกันประเทศ (l’Institution des Hautes
Études de Défense Nationale) แต่ให้สถาบันที่จัดตั้งขึ้นใหม่นี้ดำเนินภารกิจเกี่ยวกับด้านเครือข่ายดิจิทัล
เป็นการเฉพาะ  ทั้งนี้ สถาบันนี้จะต้องกำหนดนิยามของข้อความคิดทั้งหลายที่เกี่ยวข้องกับการใช้งาน
เครือข่ายดิจิทัลให้มีความชัดเจนอีกประการหนึ่งเป็นการเพิ่มเติมด้วย ข้อคำนึงประการสุดท้ายในประเด็นนี้
ก็คือ จะต้องตระหนักว่าการใช้งานเครือข่ายดิจิทัลอาจเป็นปัจจัยสำคัญในการสร้างปรากฏการณ์ที่ไม่คาดคิด
ทางสังคม จึงมีความจำเป็นที่จะต้องให้ผู้ ใช้บริการเครือข่ายดิจิทัลทราบถึงข้อตระหนักประการนี้
และในขณะเดียวกัน ฝ่ายปกครองก็จะต้องเท่าทันต่อสภาวการณ์ทั้งหลายที่เกิดขึ้นหรืออาจเกิดขึ้น
เพื่อที่จะบริหารจัดการการดำเนินการของตนให้เหมาะสม

สำหรับข้อเสนอด้านที่ ๓ วิสัยทัศน์ในอนาคตนั้น เป็นข้อเสนอที่อาจต้องใช้เวลานาน
เพื่อดำเนินการให้บรรลุเป้าหมาย โดยสภาแห่งรัฐเห็นว่าฝ่ายปกครองควรเริ่มผลักดันให้มีการศึกษาวิเคราะห์
ตลอดจนตระหนักถึงวิวัฒนาการของสังคมที่เกี่ยวข้องกับเครือข่ายดิจิทัล  ทั้งนี้ ปัจจุบันมีการดำเนินการ
บางส่วนที่เกี่ยวกับการโฆษณาที่เจาะกลุ่มเป้าหมาย (la publicité ciblée) ตลอดจนการวางกฎเกณฑ์
ทางกฎหมายที่เกี่ยวกับกระดานสนทนาส่วนบุคคลหรือการรับส่งข้อความส่วนบุคคล (la messagerie privée)
แต่สำหรับการดำเนินการเกี่ยวกับเมตาเวิร์ส (le métavers) หรือจักรวาลนฤมิต๕ นั้น ยังคงอยู่ในช่วงเริ่มต้น
แต่เป็นประเด็นที่ควรให้ความสำคัญเนื่องจากยังคงปรากฏประเด็นปัญหาทั้งทางกฎหมาย ทางเศรษฐกิจ
และทางสังคมซึ่งจะชัดเจนขึ้นตามเวลาที่ผ่านไป สภาแห่งรัฐจึงเล็งเห็นถึงความสำคัญที่ประเทศฝรั่งเศส


๕ หมายถึง เทคโนโลยีที่สามารถเชื่อมต่อทุกการสื่อสารบนโลกออนไลน์ ให้รวมกันเป็นหนึ่งเดียว,

โปรดดูรายละเอียดเพิ่มเติม ที่ [online] Available from : https://www.bbc.com/thai/international-58946076
[๑๔ มิถุนายน ๒๕๖๖] – หมายเหตุจากผู้สรุปความและเรียบีเรยง


๑๑๒  รวมบทความทางวิชาการ (เอกสารอิเล็กทรอนิกส์) เล่ม ๓


จะทำการศึกษาและผลักดันในประเด็นสิทธิมนุษยชนในยุคดิจิทัล (les droits de l’homme de l’ère du
numérique) ร่วมกับประเทศสมาชิกทั้งหลายของสหภาพยุโรป

ความที่นำเสนอมาในบทวิเคราะห์จึงนำมาสู่ข้อสรุปที่ว่า หนทางแก้ปัญหาอันมีสาเหตุมาจาก
การใช้งานเครือข่ายดิจิทัลย่อมไม่อาจเกิดขึ้นโดยปาฏิหาริย์ แต่จะสำเร็จได้ด้วยการดำเนินการอันเป็นผล
มาจากความร่วมมือจากหลายภาคส่วน กับทั้งการตระหนักถึงความรับผิดชอบของทุกฝ่ายในการผลักดันให้สังคม
เครือข่ายดิจิทัลเป็นสังคมที่น่าอยู่ภายใต้กรอบของกฎเกณฑ์ทางกฎหมายที่เป็นธรรม

อนึ่ง ในตอนท้าย สภาแห่งรัฐได้แนบรายการข้อเสนออันเป็นผลมาจากการศึกษาวิเคราะห์
จัดทำรายงานประจำปีฉบับนี้ โดยข้อเสนอเหล่านี้มีทั้งสิ้น ๑๗ ข้อ และอาจแบ่งออกเป็น ๓ กลุ่ม คือ กลุ่มที่ ๑
การสร้างความสมดุลโดยเอื้อประโยชน์ให้กับผู้ใช้งานเครือข่ายดิจิทัล ดังปรากฏเป็นข้อเสนอลำดับที่ ๑-๑๐
ซึ่งจำแนกตามแต่ละประเด็นโดยละเอียด กลุ่มที่ ๒ การเสริมสร้างเครื่องมือให้กับฝ่ายปกครองโดยเอื้อประโยชน์
ให้แก่ผู้ใช้งานเครือข่ายดิจิทัล ดังปรากฏเป็นข้อเสนอลำดับที่ ๑๑-๑๖ ซึ่งจำแนกตามภารกิจที่ฝ่ายปกครอง
พึงกระทำ และกลุ่มที่ ๓ วิสัยทัศน์ในอนาคต ปรากฏเพียงข้อเสนอลำดับที่ ๑๗ ข้อเดียวเท่านั้น

ข้อเสนอกลุ่มที่ ๑ การสร้างความสมดุลโดยเอื้อประโยชน์ให้กับผู้ใช้งานเครือข่ายดิจิทัล
อาจแบ่งออกเป็น ๑๐ ประเด็น กล่าวคือ

๑.๑ ข้อเสนอลำดับที่ ๑ การสร้างสมดุลด้านความสัมพันธ์ของคู่สัญญา – เป้าหมาย
ของการสร้างสมดุลด้านความสัมพันธ์ของคู่สัญญาก็คือ การสร้างกลุ่มเพื่อให้มีอำนาจต่อรอง (une négociation
collective) ไม่ว่าจะเป็นการต่อรองเกี่ยวกับเงื่อนไขทั่วไปในการทำสัญญาระหว่างผู้ใช้บริการกับแพลตฟอร์ม
ตลอดจนการต่อรองกับภาครัฐในการดำเนินการควบคุมกำกับการใช้งานเครือข่ายดิจิทัล

สภาแห่งรัฐเห็นว่าการดำเนินการเพื่อให้บรรลุเป้าหมายนี้จะต้องมี ๔ ขั้นตอน
คือ (๑) การระบุอัตลักษณ์ของสมาคมและกลุ่มบุคคลซึ่งมีภารกิจในการต่อรองดังกล่าว (๒) การสร้างเครือข่าย
ในระดับต่าง ๆ จนถึงระดับคณะกรรมาธิการยุโรป เพื่อใช้เป็นเวทีในการเจรจาต่อรอง ตลอดจนรับฟังข้อดี
ข้อเสีย หรือข้อขัดข้องที่อาจเกิดขึ้นจากการใช้งานเครือข่ายดิจิทัล (๓) ดำเนินการให้มีการออกกฎเกณฑ์
มาตรฐานภายหลังการเจรจาตามขั้นตอนที่ (๒) แล้วเสร็จ เพื่อที่ประเทศสมาชิกทั้งหลายจะอยู่ภายใต้
นโยบายหรือกรอบเดียวกันในเรื่องเครือข่ายดิจิทัล และ (๔) ศึกษาและให้ความสำคัญ ตลอดจนประชาสัมพันธ์
ให้ผู้ใช้บริการทราบถึง “สิทธิในการมีส่วนร่วม (le droit à la participation)” ที่ตนหรือผู้แทนอาจใช้ในการพัฒนา
เครือข่ายดิจิทัลให้เป็นไปตามแนวทางที่พึงประสงค์

๑.๒ ข้อเสนอลำดับที่ ๒ การสร้างสมดุลเพื่อความปลอดภัยผ่านการกำหนดอัตลักษณ์
และอายุของผู้ใช้บริการ

ข้อเสนอประการนี้ยังหมายความถึงการมีระบบร้องเรียนที่เหมาะสมเพื่อเป็น
การแก้ปัญหาเกี่ยวกับการกำหนดอัตลักษณ์และบุคคลที่เกี่ยวข้องเพื่อวัตถุประสงค์คุ้มครองผู้เยาว์
การตรวจสอบความถูกต้องแท้จริงของเครือข่ายดิจิทัล ตลอดจนการสร้างความเชื่อมั่นในการแลกเปลี่ยน
ข้อมูลผ่านเครือข่ายทางสังคม  อนึ่ง กฎหมายสหภาพยุโรปว่าด้วยบริการดิจิทัลก็ได้กล่าวถึงระบบ
การร้องเรียนนี้ว่าถือเป็นภารกิจที่ต้องดำเนินการในระดับสหภาพยุโรป

๑.๓ ข้อเสนอลำดับที่ ๓ การสร้างสมดุลทางขอบเขตที่ชัดเจนของการเชื่อมต่อในเครือข่าย
ดิจิทัล

จุดประสงค์ของการสร้างสมดุลทางขอบเขตที่ชัดเจนของการเชื่อมต่อในเครือข่าย
ดิจิทัลก็คือ การให้ผู้ใช้บริการสามารถจัดการหรือปรับแต่งแพลตฟอร์มตามความต้องการของตน ควรจัดให้มี


สำนักวิจัยและวิชาการ  สำนักงานศาลปกครอง  ๑๑๓


ตารางแสดงข้อมูลรายละเอียดแพลตฟอร์มทั้งหลายเพื่อให้ผู้บริโภคทราบข้อมูลอันจะนำไปสู่การตัดสินใจ
อย่างเหมาะสม ตลอดจนต้องดำเนินการควบคู่ไปกับการคำนึงถึงสิทธิทั้งหลายของผู้ใช้บริการ

๑.๔ ข้อเสนอลำดับที่ ๔ การสร้างสมดุลด้านการสื่อสารประชาสัมพันธ์ให้ผู้ใช้บริการ
ทราบถึงการใช้งานเครือข่ายดิจิทัล

ข้อเสนอลำดับที่  ๔ หมายถึง การจัดให้มีช่องทางหรือวิธีการที่หลากหลาย
ในการเผยแพร่ข้อมูลเพื่อประชาสัมพันธ์ให้แก่ผู้ใช้บริการเครือข่าย เช่น การบอกถึงชนิดของแพลตฟอร์ม คะแนน
ความน่าเชื่อถือของแพลตฟอร์ม ตลอดจนการประชาสัมพันธ์ผ่านข้อความสั้นเพื่อดึงดูดความสนใจ (le flash)

๑.๕ ข้อเสนอลำดับที่ ๕ การสร้างสมดุลด้านการให้ข้อมูลแก่ผู้ใช้บริการเกี่ยวกับกระบวนการ
ในการแจ้งเตือนและการให้คำแนะนำในระหว่างการใช้บริการ

ข้อเสนอลำดับที่ ๕ มุ่งเน้นการสร้างสมดุลในด้านนี้สอดรับกับความตระหนักเรื่อง
ความแตกต่างของแพลตฟอร์มอันนำมาสู่ความจำเป็นที่แตกต่างกันในการจัดให้มีการแจ้งเตือนและการให้
คำแนะนำระหว่างการใช้บริการ เพื่อมุ่งคุ้มครองสิทธิของประชาชนให้ดียิ่งขึ้น การสร้างสมดุลด้านนี้
ยังหมายความรวมถึงการพัฒนาแอปพลิเคชั่นที่สามารถดาวน์โหลดได้ผ่านสมาร์ทโฟน

๑.๖ ข้อเสนอลำดับที่ ๖ การสร้างสมดุลด้านการเข้าถึงและรับรู้ข้อมูล อันนำไปต่อยอด
สู่การจัดทำรายงานการศึกษาวิจัย

การดำเนินการตามข้อเสนอลำดับที่ ๖ เป็นไปโดยได้รับความร่วมมือจากองค์การมหาชน
ทั้งหลายที่มีภารกิจด้านดิจิทัล ซึ่งควบคู่ไปกับนโยบายด้านการเข้าถึงข้อมูลที่มีประสิทธิภาพและสอดคล้อง
กับความที่ปรากฏในกฎหมายของสหภาพยุโรปเรื่องบริการดิจิทัล

๑.๗ ข้อเสนอลำดับที่ ๗ การสร้างสมดุลให้มีกฎเกณฑ์กฎหมายที่เข้าใจง่ายและเข้าถึงง่าย
ประเทศฝรั่งเศสควรมีการดำเนินการภายในที่ชัดเจนเพื่อให้บรรลุวัตถุประสงค์

ของการสร้างสมดุลในด้านนี้ ซึ่งก็คือการรวบรวมกฎเกณฑ์ทางกฎหมายภายในและกฎเกณฑ์ทางกฎหมาย
ของสหภาพยุโรปที่มีเนื้อหาสาระเกี่ยวกับเครือข่ายดิจิทัลให้เป็นหมวดหมู่ เพื่อให้ผู้ใช้บริการและทุกภาคส่วน
ที่อยู่ในระบบเครือข่ายดิจิทัลรับทราบข้อมูล ทั้งที่เป็นกฎเกณฑ์ทางกฎหมายและแนวปฏิบัติทั้งหลายที่เกี่ยวข้อง
โดยอาจพัฒนาต่อไปถึงการรวบรวมเป็นประมวลกฎหมาย

๑.๘ ข้อเสนอลำดับที่ ๘ การสร้างสมดุลในการชี้นำให้ผู้ใช้บริการเข้าถึงเนื้อหาสาระข้อมูล
ที่มีคุณภาพ

ข้อเสนอลำดับที่ ๘ เป็นข้อเสนอเพื่อความต่อเนื่องกับการสร้างสมดุลผ่านการระบุชนิด
ของแพลตฟอร์ม เพื่อให้ผู้ใช้บริการได้รับข้อมูลที่เชื่อถือได้ มีคุณภาพและตรวจสอบได้ โดยเป็นการเพิ่มบทบาท
ให้แก่สถาบันระดับชาติด้านสารสนเทศ (le Conseil national du numérique)๖ ในการจัดเตรียมข้อมูล
และประเด็นทั้งหลายที่ประชาชนพึงทราบในฐานะผู้ใช้บริการเครือข่ายดิจิทัล


๖ สถาบันระดับชาติด้านสารสนเทศมีสถานะเป็นองค์กรให้คำปรึกษาที่มีความเป็นอิสระ โดยมีภาระหน้าที่
ในการทบทวนความสัมพันธ์ทั้งหลายที่เกี่ยวข้องกับระบบดิจิทัล สมาชิกของสถาบันแต่งตั้งโดยนายกรัฐมนตรี มีวาระ ๒ ปี
และอาจแบ่งได้เป็น ๒ กลุ่มคือ กลุ่มที่ ๑ มาจากหลากหลายสาขาอาชีพ ไม่ว่าจะเป็นสังคมศาสตร์ เศรษฐศาสตร์ ปรัชญา
จิตวิทยา มนุษยศาสตร์ ประชาสัมพันธ์ ทนายความ หรือนักหนังสือพิมพ์ กับกลุ่มที่ ๒ ตัวแทนจากสภานิติบัญญัติแห่งชาติ
จากการเสนอชื่อโดยประธานสภานิติบัญญัติแห่งชาติ ปัจจุบันสถาบันระดับชาติด้านสารสนเทศเผยแพร่ผลงานในรูปแบบ
รายงานการศึกษาและรวมความเห็น (l’avis) ผ่าน www.service-public.fr, โปรดดูรายละเอียดเพิ่มเติม ที่ [online]
Available from : http://cnnumerique.fr [๒๒ มิถุนายน ๒๕๖๖]


๑๑๔  รวมบทความทางวิชาการ (เอกสารอิเล็กทรอนิกส์) เล่ม ๓



๑.๙ ข้อเสนอลำดับที่ ๙ การสร้างสมดุลผ่านการฝึกอบรมและการให้ความรู้
เป้าหมายของการสร้างสมดุลผ่านการฝึกอบรมและการให้ความรู้ก็คือ การให้ประชาชน

ทั้งหลายมีความรู้ความเข้าใจเกี่ยวกับเครือข่ายดิจิทัล โดยอาจเป็นการเผยแพร่วีดิทัศน์ทางการศึกษาเพื่อเป็น
การแนะนำให้ข้อมูล ตลอดจนตระหนักรู้เกย่วีกับภัยที่อาจเกิดขึ้นในฐานะผู้ใช้งานเครือข่ายดิจิทัล

๑.๑๐ ข้อเสนอลำดับที่ ๑๐ การสร้างสมดุลโดยธำรงไว้ซึ่งอธิปไตย
ข้อเสนอลำดับสุดท้ายในกลุ่มที่  ๑ นี้ เป็นไปในทางเดียวกับคณะทำงาน

ของสหภาพยุโรปที่ศึกษาเรื่องประชาคมดิจิทัล อันมุ่งหมายให้ฝ่ายปกครองใช้สังคมดิจิทัลและกระแสสังคม
เป็นทางเลือกหนึ่งในการดำเนินการของฝ่ายปกครอง ผ่านการสนับสนุนให้ฝ่ายปกครองและองค์กรปกครอง
ส่วนท้องถิ่นนำเสนอทางเลือกในการยื่นฟ้องคดีผ่านสื่อดิจิทัลให้แก่ประชาชน โดยอาจเริ่มจากการให้คำแนะนำ
ประชาชนผ่านระบบออนไลน์ การรับแจ้งเรื่องร้องเรียนผ่านระบบออนไลน์ การแลกเปลี่ยนเอกสารทั้งหลาย
แล้วพัฒนาระบบเรื่อยไปจนถึงขั้นตอนการฟ้องคดีผ่านสื่อดิจิทัล โดยการดำเนินการตามข้อเสนอนี้จะต้อง
ควบคู่ไปกับความชัดเจนทางกลยุทธ์ที่จะจัดให้มีเครือข่ายดิจิทัลที่เป็นเอกเทศของสหภาพยุโรป

ข้อเสนอกลุ่มที่ ๒ การเสริมสร้างเครื่องมือให้กับฝ่ายปกครองโดยเอื้อประโยชน์ให้แก่
ผู้ใช้งานเครือข่ายดิจิทัล อาจแบ่งออกเป็น ๖ ประเด็น กล่าวคือ

๒.๑ ข้อเสนอลำดับที่ ๑๑ การนำกฎเกณฑ์ทางกฎหมายของสหภาพยุโรปมาบังคับใช้
กรณีนี้หมายความถึงการเตรียมความพร้อมโดยเร่งด่วนที่จะนำกฎเกณฑ์ทางกฎหมาย

ของสหภาพยุโรปมาปรับใช้ให้สอดคล้องกับกฎหมายภายใน โดยจัดให้มีคณะทำงานที่ไม่เป็นทางการดำเนินการ
ดังกล่าว  ทั้งนี้ สภาแห่งรัฐเล็งเห็นถึงความจำเป็นในการจัดตั้งคณะกรรมาธิการ (le comité) เพื่อสานต่อบรรดา
นโยบายและกฎเกณฑ์ทางกฎหมายของสหภาพยุโรป

๒.๒ ข้อเสนอลำดับที่ ๑๒ การผนึกกำลังและปฏิรูปองค์การฝ่ายปกครอง
ประเทศฝรั่งเศสควรจัดให้มีการประสานงานระหว่างกระทรวงเพื่อแลกเปลี่ยน

ผู้เชี่ยวชาญ ตลอดจนผู้วิเคราะห์กฎเกณฑ์ทางกฎหมายทั้งหลายที่ใช้ในแพลตฟอร์มดิจิทัล โดยอาจมี
การแบ่งประเภทหรือระดับของผู้เชี่ยวชาญให้สอดคล้องกับภารกิจที่แตกต่างกันของแต่ละหน่วยงาน  ทั้งนี้
จะต้องมีการดำเนินการที่สอดประสานอย่างมีประสิทธิภาพระหว่างเครื่องมือทางเทคนิค เครื่องมือ
ของฝ่ายปกครอง และเครื่องมือทางกฎหมาย เพื่อที่จะบริหารจัดการข้อมูลส่วนบุคคลได้อย่างมีประสิทธิภาพ
ตามแนวทางแบบมืออาชีพ

สภาแห่งรัฐเห็นว่าการสร้างเครือข่ายดิจิทัลระดับชาติก็เป็นเครื่องมือสำคัญที่จะทำให้
ข้อเสนอนี้ดำเนินไปอย่างลุล่วง รวมทั้งการรวบรวมและเป็นหลักประกันให้ประชาชนทราบถึงภาระหน้าที่
ขององค์กรหรือหน่วยงานทั้งหลายที่เกี่ยวข้อง และทบทวนภารกิจขององค์กรหรือหน่วยงานดังกล่าว
ไปในคราวเดียวกัน

๒.๓ ข้อเสนอลำดับที่ ๑๓ การต่อต้านพฤติกรรมไม่เหมาะสมและเนื้อหาที่ผิดกฎหมาย
การต่อต้านพฤติกรรมไม่เหมาะสมและเนื้อหาที่ผิดกฎหมายจะต้องเริ่มจากการกำหนด

คำนิยามและวางโครงสร้างกลยุทธ์เพื่อดำเนินการดังกล่าว จัดให้มีเครื่องมือทางเทคนิคเพื่อเฝ้าระวังเหตุ
ที่จะเกิดขึ้น กับทั้งจัดให้มีเครื่องมือเพื่อลงโทษหากมีเหตุเกิดขึ้น อีกทั้งยังควรมีการจัดทำสื่อประชาสัมพันธ์
ให้แก่กลุ่มเปราะบางเพื่อให้ทราบถึงความเสี่ยงที่อาจเกิดขึ้นจากการใช้เครือข่ายดิจิทัล




สำนักวิจัยและวิชาการ  สำนักงานศาลปกครอง  ๑๑๕



๒.๔ ข้อเสนอลำดับที่ ๑๔ การพัฒนาวัฒนธรรมดิจิทัล
ข้อเสนอลำดับที่ ๑๔ มุ่งให้ประเทศฝรั่งเศสจัดให้มีการฝึกอบรมที่ต่อเนื่องเพื่อให้

ประชาชนเข้าใจเกี่ยวกับวัฒนธรรมดิจิทัล โดยมีสถาบันชัน้สูงว่าด้วยการวิจัยเพื่อการป้องกันประเทศเป็นต้นแบบ
ในการดำเนินการ ทั้งนี้ การพัฒนาวัฒนธรรมดิจิทัลยังหมายความรวมถึงการสร้างโอกาสและจัดหลักสูตร
ประกาศนียบัตรสำหรับผู้เชี่ยวชาญด้านระบบอัลกอริทึมหรือขั้นตอนวิธี

๒.๕ ข้อเสนอลำดับที่ ๑๕ การสร้างความแข็งแกร่งผ่านการให้คำแนะนำแก่ผู้ประกอบการ
ภาครัฐและภาคเอกชนในประเด็นการนำข้อมูลกลับมาใช้ให้เป็นประโยชน์

การดำเนินการให้ข้อเสนอนี้บรรลุผลจะต้องมีการให้ความชัดเจนด้านแนวคิด
หากจะมีการนำข้อมูลกลับมาใช้ให้เป็นประโยชน์ โดยจะต้องอยู่ภายใต้กฎเกณฑ์ทั่วไปว่าด้วยการคุ้มครองข้อมูล
(le règlement général sur la protection des données) ซึ่งกำหนดโดยคณะกรรมการระดับชาติ
ด้านข้อมูลข่าวสารและเสรีภาพ (la Commission nationale de l’informatique et libertés) พร้อมทั้ง
ปรับปรุงแก้ไขกฎเกณฑ์เหล่านั้นให้มีประสิทธิภาพในการใช้งานมากยิ่งขึ้น

๒.๖ ข้อเสนอลำดับที่ ๑๖ ฝ่ายปกครองควรเสริมสร้างแนวคิดเพื่อให้ใช้เครือข่ายดิจิทัล
เชิงสร้างสรรค์

การเสริมสร้างแนวคิดเพื่อให้ใช้เครือข่ายดิจิทัลเชิงสร้างสรรค์อาจดำเนินการผ่าน
การจัดให้มีช่องทางการร้องเรียนต่อผู้จัดการระบบ (community manager) เพื่อให้ความสัมพันธ์ระหว่าง
ฝ่ายปกครองและประชาชนเป็นไปอย่างราบรื่นและทันเหตุการณ์ การปรับปรุงเครือข่ายภายในให้มีประสิทธิภาพ
ก็เป็นอีกวิธีการหนึ่งที่ส่งผลให้บรรลุตามข้อเสนอลำดับที่ ๑๖ เนื่องจากทัศนคติเชิงสร้างสรรค์ที่เกิดขึ้น
จากการใช้งานเครือข่ายภายในย่อมส่งผลโดยตรงต่อการจูงใจให้บุคคลภายนอกมีทัศนคติในทำนองเดียวกัน

ข้อเสนอกลุ่มที่ ๓ วิสัยทัศน์ในอนาคต ปรากฏในข้อเสนอลำดับสุดท้ายหรือ ๓.๑ ข้อเสนอ
ลำดับที่ ๑๗ ซึ่งเป็นข้อเสนอเกี่ยวกับการวางแผนเกี่ยวกับเครือข่ายดิจิทัลสำหรับอนาคต โดยสภาแห่งรัฐ
ก็เน้นย้าการวางแผนงานในอนาคตที่เกี่ยวข้องกับการโฆษณาเจาะกลุ่มเป้าหมาย การส่งข้อความส่วนบุคคล
และจักรวาลนฤมิตรหรือ metaverse รวมทั้งกระตุ้นให้ประเทศอื่นที่มีความสนใจในประเด็นดังกล่าว
ให้ความร่วมมือและผลักดันให้มีการจัดทำกฎบัตรสิทธิขั้นพื้นฐานสำหรับยุคดิจิทัล (une chart des droits
fondamentaux à l’ère du numérique) ในระดับสหภาพยุโรป

บทส่งท้าย อาจกล่าวได้ว่ากฎเกณฑ์ทางกฎหมายที่เกี่ยวข้องกับเนื้อหาสาระที่ปรากฏ
ในรายงานการศึกษาฉบับนี้มีเพียง ๔ สาขากฎหมายพื้นฐาน อันได้แก่ เสรีภาพในการประกอบกิจการ
(la liberté d’entreprendre) เสรีภาพในการแสดงออกและการสื่อสาร (la liberté d’expression et
de communication) กฎหมายคุ้มครองข้อมูลส่วนบุคคล กับทั้งการคุ้มครองความปลอดภัยสาธารณะ
ทั้งนี้ ความสัมพันธ์บนเครือข่ายดิจิทัลเริ่มต้นจากการเข้าเป็นคู่สัญญาระหว่างผู้ใช้บริการกับแพลตฟอร์ม
โดยแพลตฟอร์มเป็นผู้นำเสนอบริการตลอดจนข้อมูลทั้งหลาย ซึ่งการดำเนินการดังกล่าวอาจพิจารณาแยกส่วน
เพื่อให้สอดคล้องกับกฎหมายเฉพาะทางที่เกี่ยวข้อง เช่น กรณีที่ขัดหรือแย้งกับกฎหมายเกี่ยวกับเสรีภาพ
ในการแสดงออก กรณีที่ขัดหรือแย้งกับกฎหมายที่ห้ามการแสดงข้อมูลผิดกฎหมาย กรณีที่ขัดหรือแย้ง
กับกฎหมายเกี่ยวกับสินค้าหรือบริการที่ไม่ปลอดภัย  ทั้งนี้ ระบบปฏิบัติการของแพลตฟอร์มก็ต้องอยู่ภายใต้
หลักการของกฎหมาย ไม่ว่าจะเป็นการบริหารจัดการข้อมูล ตลอดจนการใช้ระบบอัลกอริทึม (l’algorithme)
หรือขั้นตอนวิธีกับทั้งจะต้องคำนึงถึงกฎหมายสิ่งแวดล้อม ตลอดจนกฎหมายการแข่งขันทางการค้า


๑๑๖  รวมบทความทางวิชาการ (เอกสารอิเล็กทรอนิกส์) เล่ม ๓



แม้ว่าความที่ปรากฏในรายงานฉบับนี้อาจไม่ได้กล่าวถึงทุกมุมมองในการใช้เครือข่าย
ตลอดจนกฎเกณฑ์ทางกฎหมายทุกฉบับที่นำมาปรับใช้กับเครือข่ายดิจิทัลก็ตาม แต่ก็กล่าวได้ว่าการแบ่งประเภท
ข้อพิจารณาเกี่ยวกับเครือข่ายดิจิทัลอาจกระทำได้เป็น ๒ ภาคส่วน คือ จากมุมมองแพลตฟอร์มและจากมุมมอง
ผู้ใช้บริการ โดยถือว่าผู้ใช้บริการเป็นเป้าหมายที่ให้ความสำคัญเป็นอันดับแรก ซึ่งเครือข่ายดิจิทัล
ควรให้ความรับผิดชอบหากเกิดกรณีหรือพฤติการณ์ที่ไม่เหมาะสมหรือผิดกฎหมาย ไม่ว่าจะเป็นการดูหมิ่น
การหมิ่นประมาท การคุกคาม หรือการขู่เข็ญเอาเงินโดยอ้างว่าจะเปิดเผยความลับ ซึ่งความผิดดังกล่าว
อาจเป็นความผิดตามประมวลกฎหมายอาญาหรืออาจเป็นความผิดตามรัฐบัญญัติ ค.ศ. ๑๘๘๑๗ ตลอดจน
อาจเป็นความรับผิดทางสัญญาหากปรากฏชัดว่ามีการกระทำที่ไม่เคารพต่อข้อตกลงในสัญญา ตลอดจน
อาจเป็นความรับผิดในทางวิชาชีพ ความรับผิดทางวินัยของเจ้าหน้าที่รัฐ หรือความรับผิดตามประมวล
กฎหมายเลือกตั้ง โดยผู้ใช้บริการอาจต้องร่วมรับผิดในบางกรณีและอาจต้องรับผิดในฐานะอินฟลูเอนเซอร์
หรือผู้มีอิทธิพลต่อความคิดและการตัดสินใจเชื้อเชิญให้ลงทุนเพื่อที่จะฉ้อโกงในภายหลัง  สำหรับแพลตฟอร์มนั้น
จะต้องดำเนินการโดยเคารพต่อกฎเกณฑ์มาตรฐานเกี่ยวกับสัญญา และต้องดำเนินการด้วยความสุจริต
กับทั้งไม่เป็นการละเมิดต่อชีวิตส่วนตัวของผู้ใช้บริการ (นโยบาย e-privacy) ต้องอยู่ภายใต้กฎหมายคุ้มครอง
ข้อมูลส่วนบุคคล กฎหมายห้ามเผยแพร่ข้อความผิดกฎหมายและศีลธรรม ตลอดจนเคารพกฎหมายลิขสิทธิ์
ไม่กระทำการใดที่เป็นการชักจูงให้หลงเชื่อ







๗ รัฐบัญญัติว่าด้วยเสรีภาพของสิ่งพิมพ์ (Loi du 29 juillet 1881 sur la liberté de la presse) – หมายเหตุ

จากผู้ถอดความและเรียบีเรยง






ข้อพิจารณาเกี่ยวกับระบบโครงข่ายสายส่งไฟฟ้าของการไฟฟ้าฝ่ายผลิตแห่งประเทศไทยในคดีปกครอง*


รัชดาพร  นิ่มพงษ์ศักดิ์**


ไฟฟ้าเป็นพลังงานรูปแบบหนึ่งที่มีความสำคัญในทุกขณะของการดำเนินชีวิตของมนุษย์
ในความเป็นจริงแล้ว พลังงานประเภทต่าง ๆ ไม่ว่าจะเป็นพลังงานที่เกิดจากกลไกในร่างกายมนุษย์เอง
หรือพลังงานที่เกิดจากภายนอกตัวมนุษย์ที่ได้ถูกคิดค้นและพัฒนาขึ้นมาใช้ให้เกิดประโยชน์ เช่น พลังงานลม
พลังงานแสงอาทิตย์ พลังงานน้า พลังงานปิโตรเลียม พลังงานนิวเคลียร์ พลังงานชีวมวล และพลังงานไฟฟ้า
พลังงานเหล่านี้ล้วนถือเป็นปัจจัยสำคัญในการขับเคลื่อนเศรษฐกิจของประเทศ หากมองการเจริญเติบโต
ของประเทศในระดับมหภาค หน้าที่สำคัญของรัฐในส่วนทีเ่กี่ยวข้องกับพลังงาน คือ การที่รัฐต้องจัดหาพลังงาน
มาให้ประชาชนในประเทศมีใช้อย่างพอเพียงและต่อเนื่อง ซึ่งการจัดหาและการจัดให้มีใช้อย่างต่อเนื่อง
ในกระบวนการสำรวจและผลิตโดยการดำเนินการบริหารควบคุมของรัฐบาลตั้งแต่ขั้นต้นน้า กลางน้า
และปลายน้าเพื่อจัดหาและนำมาซึ่งพลังงานเพื่อให้ประชาชนในประเทศใช้ในชีวิตประจำวันเป็นเรื่องที่
ไม่สามารถหลีกเลี่ยงการบั่นทอนสภาพความเป็นอยู่แบบสมดุลดั้งเดมิของธรรมชาติและสิ่งแวดล้อมได้
ดังเช่นที่มีการกล่าวกันว่า ความเจริญทางเศรษฐกิจมักจะสวนทางกับการรักษาคงอยู่ไว้ซึ่งสภาพแวดล้อมที่ดี
เช่น เมื่อต้องมีการนำพลังงานปิโตรเลียมมาใช้ รัฐจำเป็นต้องมีการอนุญาตให้บริษัทเอกชนที่มีความสามารถ
ในการดำเนินการเข้ามาสำรวจพื้นดิน พื้นน้า ขุดเจาะ ผลิต และพัฒนาปิโตรเลียมที่ค้นพบนั้นเนื่องจาก
ขั้นตอนการสำรวจต้องใช้เทคโนโลยีและเงินลงทุนสูงและอาจมีความเสี่ยงในการค้นพบ ในขั้นตอนเหล่านี้
จำเป็นต้องมีการรบกวนสิ่งแวดล้อมอย่างหลีกเลี่ยงไม่ได้  หรือเมื่อประชากรของประเทศมีจำนวนมากขึ้น
ทำให้เขตชุมชนต้องขยายออกไป ผลตามมาคือ การตัดถนน สร้างสะพาน ทางด่วน รถไฟฟ้า คลองสาธารณะ
และสิ่งที่เพิ่มเติมจากนั้น คือ การที่รัฐต้องจัดให้มีสาธารณูปโภคพื้นฐาน ดังตัวอย่างด้านพลังงานไฟฟ้า เช่น
การผลิตไฟฟ้าจากศูนย์กลางแล้วจ่ายผ่านสายส่งไฟฟ้าที่เดินสายเป็นระยะทางต่าง ๆ ไปตามบ้านเรือน ชุมชน
โรงงาน จึงต้องมีการจัดให้มีพื้นที่การวางแนวสายไฟฟ้าเพื่อเชื่อมโยงเครือข่าย ในกรณีนี้มักจะมีประเด็น
เรื่องปัญหาข้อพิพาททางปกครอง เช่น ข้อพิพาทเกี่ยวกับการใช้อำนาจรัฐในการเวนคืนที่ดินและสิ่งปลูกสร้าง
สิทธิในเขตทาง การคุ้มครองสิ่งแวดล้อม การคำนวณเงินค่าทดแทน หรือการที่ที่ดินนั้นตั้งอยู่ในเขตพื้นที่
คุ้มครอง พื้นที่อนุรักษ์ พื้นที่ชุมชน พื้นที่นิคมอุตสาหกรรม เช่น ข้อพิพาทที่ขึ้นสู่ศาลปกครองเกี่ยวกับ
การชดใช้เงินค่าทดแทนที่ดินที่ถูกรอนสิทธิจากการวางโครงข่ายไฟฟ้า การจำกัดสิทธิในที่ดินเพื่อดำเนินกิจการไฟฟ้า
การกำหนดค่าทดแทนไม่เป็นธรรม การคัดค้านตำแหน่งที่ตั้งเสาสายส่งไฟฟ้า การจ่ายเงินค่าทดแทนเพิ่มขึ้น
และรับซื้อที่ดินส่วนที่เหลือ การขอให้ผู้ถูกฟ้องคดีชดใช้ค่าเสียหายจากการขยายเขตเดินสายไฟฟ้าแรงสูง๑
การขอให้ผู้ถูกฟ้องคดีจ่ายค่าทดแทนจากการเข้าทำการปักเสาพาดสายไฟฟ้าแรงสูง และการก่อสร้าง


* เผยแพร่ครั้งแรกในอินทราเน็ตสำนักวิจัยและวิชาการ เดือนกรกฎาคม ๒๕๖๖
** พนักงานคดีปกครองชำนาญการ กลุ่มศึกษากฎหมายมหาชน ๒ สำนักวิจัยและวิชาการ สำนักงานศาลปกครอง
๑ คำว่า “เขตเดินสายไฟฟ้า” มีความสำคัญเกี่ยวเนื่องกับคำว่า “สายส่งไฟฟ้า” เนื่องจากการส่งไฟฟ้า

โดยการไฟฟ้าฝ่ายผลติแห่งประเทศไทยเป็นการส่งไฟฟ้าระยะทางไกล จึงจำเป็นต้องกำหนดเป็นเขตเดินสายไฟฟ้า เพื่อให้มี
ความมั่นคง ความปลอดภัย ในการส่งไฟฟ้าจากแหล่งผลิตไปยังจังหวัดต่าง ๆ และเพื่อป้องกันอุบัติภัยทางไฟฟ้า หรืออันตราย
จากกระแสไฟฟ้าต่อชีวิตและทรัพย์สินของประชาชน และเพื่อป้องกันปัญหาไฟฟ้าขัดข้อง เช่น ไฟฟ้าดับเป็นบริเวณกว้าง
หรือทั้งพื้นที่จังหวัด


๑๑๘  รวมบทความทางวิชาการ (เอกสารอิเล็กทรอนิกส์) เล่ม ๓


แนวสายส่งไฟฟ้าแรงสูงผ่านที่ดินผู้ฟ้องคดี โดยตัวอย่างข้อพิพาทส่วนใหญ่เหล่านี้ ผู้ฟ้องคดีฟ้องต่อศาลปกครอง
โดยอาศัยอำนาจพิจารณาพิพากษาคดีตามมาตรา ๙ วรรคหนึ่ง (๓) แห่งพระราชบัญญัติจัดตั้งศาลปกครอง
และวิธีพิจารณาคดีปกครอง พ.ศ. ๒๕๔๒๒ และลักษณีคดะส่วนใหญ่เป็นคดีที่ฟ้องเรียกค่าทดแทนกรณีผู้ฟ้องคดี
ถูกรอนสิทธิจากการปักเสาสายส่งไฟฟ้าแรงสูงและการวางเสาไฟฟ้าแรงสูงพาดผ่านที่ดินของผู้ฟ้องคดี
โดยหน่วยงานทางปกครองที่ได้รับมอบหมายให้ใช้อำนาจทางปกครองหรือให้ดำเนินกิจการทางปกครอง
ในเรื่องนี้ คือ การไฟฟ้าฝ่ายผลิตแห่งประเทศไทย (กฟผ.) ที่มีอำนาจหน้าที่ตามพระราชบัญญัติการไฟฟ้า
ฝ่ายผลิตแห่งประเทศไทย พ.ศ. ๒๕๑๑ ในการผลิตไฟฟ้า การก่อสร้างสายส่งไฟฟ้า และการเข้าไปใช้ที่ดิน
ของประชาชนเพื่อปักหรือตั้งเสาส่งไฟฟ้า ซึ่งพิจารณาได้ว่าในอดีตที่ผ่านมา บทบัญญัติที่ศาลนำมาใช้
ประกอบการพิจารณาในส่วนที่เกี่ยวข้องกับแนวปฏิบัติเรื่องการปักหรือตั้งเสาส่งไฟฟ้าและการพาดสายส่ง
กับการหลีกเลี่ยงผลกระทบโดยกำหนดเขตระบบโครงข่ายไฟฟ้า คือ มาตรา ๒๘ แห่งพระราชบัญญัติการไฟฟ้า
ฝ่ายผลิตแห่งประเทศไทย พ.ศ. ๒๕๑๑๓ และในส่วนของอำนาจในการส่งและจำหน่ายพลังงานไฟฟ้า


๒ มาตรา ๙ ศาลปกครองมีอำนาจพิจารณาพิพากษาหรือมีคำสั่งในเรื่องดังต่อไปนี้ (...)
(๓) คดีพิพาทเกี่ยวกับการกระทำละเมิดหรือความรับผิดอย่างอื่นของหน่วยงานทางปกครอง

หรือเจ้าหน้าที่ของรัฐอันเกิดจากการใช้อำนาจตามกฎหมาย หรือจากกฎ คำสั่งทางปกครอง หรือคำสั่งอื่น หรือจากการละเลย
ต่อหน้าที่ตามที่กฎหมายกำหนดให้ต้องปฏิบัติหรือปฏิบัติหน้าที่ดังกล่าวล่าช้าเกินสมควร

๓ หมวด ๓ การสร้างและบำรุงรักษา
มาตรา ๒๘ เพื่อประโยชน์ในการสำรวจเพื่อหาแหล่งพลังงานตามมาตรา ๖ (๒) หรือเพื่อหาสถานที่

สำหรับใช้ในกิจการตามมาตรา ๙ (๔) หรือเพื่อสร้างและบำรุงรักษาระบบไฟฟ้า ให้พนักงานหรือลูกจ้างมีอำนาจที่จะใช้สอย
หรือเข้าครอบครองอสังหาริมทรัพย์ในความครอบครองของบุคคลใด ๆ ซึ่งมิใช่เคหสถานเป็นการชั่วคราวภายใต้เงื่อนไข ดังต่อไปนี้

(๑) การใช้สอยหรือเข้าครอบครองนั้นเป็นการจำเป็นสำหรับการสำรวจระบบไฟฟ้า หรือการป้องกัน
อันตราย หรือความเสียหายที่จะเกิดแก่ระบบไฟฟ้า การสำรวจเพื่อหาแหล่งพลังงาน ตามมาตรา ๖ (๒) หรือเพื่อหาสถานที่
สำหรับใช้ในกิจการตามมาตรา ๙ (๔) หรือการบำรุงรักษาระบบไฟฟ้า

(๒) ได้แจ้งหรือประกาศให้เจ้าของหรือผู้ครอบครองอสังหาริมทรัพย์หรือผู้ทรงสิทธิอื่นทราบล่วงหน้า
ดังต่อไปนี้

(ก) ในการสำรวจระบบไฟฟ้า หรือการป้องกันอันตราย หรือความเสียหายที่จะเกิดแก่ระบบไฟฟ้า
หรือการบำรุงรักษาระบบไฟฟ้า ให้แจ้งเป็นหนังสือให้เจ้าของหรือผู้ครอบครองอสังหาริมทรัพย์หรือผู้ทรงสิทธิอื่นทราบ
ล่วงหน้าเป็นการเฉพาะรายภายในเวลาอันสมควร แต่ไม่น้อยกว่าสามวัน

(ข) ในการสำรวจทั่วไปเพื่อเลือกแนวหรือที่ตั้งระบบไฟฟ้าหรือเพื่อหาแหล่งพลังงานตามมาตรา ๖ (๒)
หรือเพื่อหาสถานที่สำหรับใช้ในกิจการตามมาตรา ๙ (๔) ที่เหมาะสม ให้ประกาศกำหนดเขตสำรวจไว้ ณ ที่ว่าการอำเภอ
หรือกิ่งอำเภอหรือสำนักงานเขต และที่ทำการตำบลหรือแขวงซึ่งอสังหาริมทรัพย์นั้นตั้งอยู่ และในราชกิจจานุเบกษา
ก่อนวันสำรวจไม่น้อยกว่าสามสิบวัน

(ค) ในการสำรวจเฉพาะแห่งภายหลังที่เลือกแนวหรือที่ตั้งระบบไฟฟ้า หรือหาแหล่งพลังงาน
ตามมาตรา ๖ (๒) หรือหาสถานที่สำหรับใช้ในกิจการตามมาตรา ๙ (๔) ที่เหมาะสมได้แล้ว หากเจ้าของหรือผู้ครอบครอง
อสังหาริมทรัพย์หรือผู้ทรงสิทธิอื่นมิได้อาศัยอยู่ในเขตตำบลหรือแขวงที่กำลังสำรวจอยู่ และเป็นกรณีที่จะต้องสำรวจโดยเร่งด่วน
ให้ประกาศกำหนดเขตสำรวจไว้ ณ ที่ว่าการอำเภอหรือกิ่งอำเภอหรือสำนักงานเขต ที่ทำการตำบลหรือแขวง และที่ทำการ
ผู้ใหญ่บ้าน ซึ่งอสังหาริมทรัพย์นั้นตั้งอยู่ ก่อนวันสำรวจไม่น้อยกว่าสามสิบวัน

ในการปฏิบัติตามมาตรานี้ให้พนักงานหรือลูกจ้างแสดงบัตรประจำตัวเมื่อบุคคลผู้เกี่ยวข้องรองข้อ
ถ้ามีความเสียหายเกิดขึ้นแก่เจ้าของหรือผู้ครอบครองอสังหาริมทรัพย์หรือผู้ทรงสิทธิอื่น

เนื่องจากการกระทำของพนักงานหรือลูกจ้าง บุคคลนั้นย่อมเรียกค่าทดแทนจาก กฟผ . ได้ และถ้าไม่สามารถตกลงกัน
ในจำนวนค่าทดแทน ให้นำมาตรา ๓๐ และมาตรา ๓๐ ทวิ มาใช้บังคับโดยอนุโลม


สำนักวิจัยและวิชาการ  สำนักงานศาลปกครอง  ๑๑๙


ของการไฟฟ้าฝ่ายผลิตแห่งประเทศไทย คือ มาตรา ๒๙ แห่งพระราชบัญญัติการไฟฟ้าฝ่ายผลิตแห่งประเทศไทย
พ.ศ. ๒๕๑๑๔

๑. การเชื่อมโยงพลังงานระหว่างประเทศเพื่อความมั่นคงด้านพลังงาน
ความเจริญเติบโตทางเศรษฐกิจโลกที่พุ่งสูงขึ้นประกอบกับการลงทุนในโครงการก่อสร้างต่าง ๆ

เกิดขึ้นอย่างไม่หยุดยั้งซึ่งดำเนินไปทั่วโลกพร้อมกับการแสดงออกของตัวแทนภาคประชาชนในการประชุม
ระดับนานาชาติเกี่ยวกับความมั่นคงด้านพลังงาน โดยต่างเห็นพ้องกันว่าปริมาณเชื้อเพลิงฟอสซิลลดลง
อย่างเห็นได้ชัด ทำให้หลักการพัฒนาอย่างยั่งยืนเข้ามามีบทบาทในเชิงความคิดที่ว่าเราต้องมีการตระเตรียม
พลังงานทดแทนรูปแบบอื่น ๆ เพื่อสำรองไว้ให้คนรุ่นปัจจุบันและอนาคต ซึ่งประเทศไทยก็อยู่ในสถานการณ์
ดังกล่าวเช่นเดียวกัน โดยรัฐมีหน้าที่ต้องจัดหาพลังงานมาให้ประชาชนภายในประเทศมีใช้อย่างพอเพียง
และต่อเนื่อง ดังจะเห็นได้จากการอินุมัตโครงการความร่วมมือด้านพลังงานระหว่างประเทศในเรื่องการเชื่อมโยง
ระบบสายส่งไฟฟ้าจากต่างประเทศ ทำให้นับแต่ปลายปี พ.ศ. ๒๕๕๘ เป็นต้นไป ประเทศสมาชิกอาเซียน
จะต้องปฏิบัติตามความตกลงระหว่างประเทศ เพื่อบรรลุผลร่วมกันในเรื่องเกี่ยวกับการวางแนวสายส่งไฟฟ้า
เพื่อเชื่อมโยงเครือข่ายระหว่างประเทศที่จำเป็นต้องได้รับการปฏิบัติตามพันธกรณีระหว่างประเทศ
ซึ่งในแทบทุกพื้นที่จะเป็นการเชื่อมโยงโครงข่ายสายส่งไฟฟ้าบริเวณแนวเขตชายแดนหรือแนวเขตชายฝั่งทะเล
และในแผนปฏิบัติการระบบโครงข่ายโยงไฟฟ้าอาเซียน (ASEAN Power Grid) จะได้มีการวางระบบโครงข่าย
เส้นใยแก้วนำแสง (Optic Fiber) คู่ไปกับระบบโครงข่ายไฟฟ้าซึ่งเชื่อมโยงประเทศในกลุ่มอาเซียนเข้าด้วยกัน
โดยโครงข่ายเส้นใยแก้วนำแสงนี้สามารถรับส่งผ่านข้อมูลข้ามพรมแดนระหว่างประเทศด้วยความเร็วสูง
รัฐจึงมีความจำเป็นต้องดำเนินการให้เป็นผลตามบทบัญญัติแห่งความตกลงระหว่างประเทศโดยการตรากฎหมาย
ภายในประเทศหรือปรับแก้กฎหมายภายในประเทศ เพื่อให้สอดคล้องกับพันธกรณีความตกลงเกี่ยวกับ
แผนปฏิบัติการระบบโครงข่ายโยงไฟฟ้าอาเซียน เนื่องจากกิจการพลังงานมีความสำคัญต่อโครงสร้างด้านสังคม
เศรษฐกิจ และสิ่งแวดล้อมของประเทศ  ดังนั้น จึงมีความจำเป็นต้องปรับโครงสร้างการบริหารกิจการพลังงาน
โดยแยกงานนโยบาย งานกำกับดูแล และการประกอบกิจการพลังงานออกจากกัน เพื่อเปิดโอกาส
ให้ภาคเอกชน ชุมชน และประชาชนมีส่วนร่วมและมีบทบาทมากขึ้น เพื่อให้การประกอบกิจการพลังงาน
เป็นไปอย่างมีประสิทธิภาพ มีความมั่นคง มีปริมาณเพียงพอและทั่วถึงในราคาที่เป็นธรรมและมีคุณภาพ
ที่ได้มาตรฐาน ตอบสนองต่อความต้องการภายในประเทศและต่อการพัฒนาประเทศอย่างยั่งยืนในด้านสังคม


๔ มาตรา ๒๙ ในการส่งและการจำหน่ายพลังงานไฟฟ้า ให้ กฟผ. มีอำนาจ

(๑) เดินสายส่งไฟฟ้าหรือสายจำหน่ายไฟฟ้าไปใต้ เหนือ ตามหรือข้ามพื้นดินของบุคคลใด ปักหรือตั้งเสา
สถานีไฟฟ้าย่อยหรืออุปกรณ์อื่น ลงในหรือบนพื้นดินของบุคคลใดซึ่งมิใช่เป็นที่ตั้งโรงเรือน

(๒) ประกาศกำหนดเขตเดินสายไฟฟ้าเพื่อประโยชน์แห่งความปลอดภัยในการส่งพลังงานไฟฟ้า
โดยประกาศไว้ ณ ที่ว่าการอำเภอแห่งท้องที่ซึ่งที่ดินนั้นตั้งอยู่ และจัดทำเครื่องหมายแสดงไว้ในที่ที่ประกาศกำหนดเขตนั้น
ตามสมควร

(๓) รื้อถอนโรงเรือนหรือทำลายสิ่งอื่นที่สร้างขึ้นหรือทำขึ้น หรือทำลาย หรือตัดฟัน ตัดต้น กิ่ง หรือ
รากของต้นไม้หรือพืชผลในเขตเดินสายไฟฟ้า

ก่อนที่จะดำเนินการตาม (๑) หรือ (๓) ให้ กฟผ. แจ้งเป็นหนังสือให้เจ้าของหรือผู้ครอบครองทรัพย์สิน
ที่เกี่ยวข้องทราบ เจ้าของหรือผู้ครอบครองทรัพย์สินนั้นอาจยื่นคำร้องแสดงเหตุที่ไม่สมควรทำเช่นนั้น ไปยังคณะกรรมการ
เพื่อวินิจฉัยภายในกำหนดสามสิบวันนับแต่วันที่ได้รับหนังสือแจ้ง คำวินิจฉัยของคณะกรรมการให้เป็นที่สุด


๑๒๐  รวมบทความทางวิชาการ (เอกสารอิเล็กทรอนิกส์) เล่ม ๓


เศรษฐกิจ และสิ่งแวดล้อม อันสอดคล้องกับหลักปรัชญาเศรษฐกิจพอเพียง จึงจำเป็นต้องจัดตั้งคณะกรรมการ
กำกับกิจการพลังงานขึ้นเพื่อกำกับดูแลกิจการพลังงาน โดยกำหนดให้มีหน้าที่ป้องกันการใช้อำนาจผกขาดู
โดยมิชอบ ให้การคุ้มครองผู้ใช้พลังงานและผู้ได้รับผลกระทบจากการประกอบกิจการพลังงาน และเพื่อให้
คณะกรรมการสามารถปฏิบัติงานได้อย่างมีประสิทธิภาพ๕ จึงได้มีการตราพระราชบัญญัติการประกอบกิจการ
พลังงาน พ.ศ. ๒๕๕๐ เพื่อจัดตั้งสำนักงานคณะกรรมการกำกับกิจการพลังงานขึ้นเป็นหน่วยงานของรัฐ
มีฐานะเป็นนิติบุคคล ทำหน้าที่เป็นสำนักงานเลขานุการของคณะกรรมการกำกับกิจการพลังงาน (กกพ.)
โดยมีอำนาจันุมอติให้การไฟฟ้าฝ่ายผลิตแห่งประเทศไทยซึ่งเป็นผู้รับใบอนุญาตที่จำเป็นต้องเข้าไปในที่ดิน
ของประชาชนเพื่อสำรวจ ประกาศกำหนดเขตระบบโครงข่ายไฟฟ้าและวางระบบโครงข่ายไฟฟ้าในที่ดิน
ของประชาชน การแก้ไขและบังคับใช้พระราชบัญญัติการประกอบกิจการพลังงาน พ.ศ. ๒๕๕๐ ในครั้งนี้
เป็นผลให้การดำเนินการตามอำนาจหน้าที่ของการไฟฟ้าฝ่ายผลิตแห่งประเทศไทยในการเข้าไปใช้ที่ดิน
ของราษฎรเพื่อปักหรือตั้งเสาส่งไฟฟ้าตามพระราชบัญญัติการไฟฟ้าฝ่ายผลิตแห่งประเทศไทย พ .ศ. ๒๕๑๑
ยุติลงนับแต่ปี พ.ศ. ๒๕๕๐ เป็นต้นไป

ดังนั้น ในการดำเนินงานเกี่ยวกับการวางระบบโครงข่ายไฟฟ้าในปัจจุบัน การไฟฟ้าฝ่ายผลิต
แห่งประเทศไทยอาศัยอำนาจตามพระราชบัญญัติการไฟฟ้าฝ่ายผลิตแห่งประเทศไทย พ.ศ. ๒๕๑๑ เพื่อการก่อสร้าง
สายส่งไฟฟ้าเดิมก่อนมีการตราพระราชบัญญัติการประกอบกิจการพลังงานฯ และอาศัยอำนาจตามพระราชบัญญัติ
การประกอบกิจการพลังงาน พ.ศ. ๒๕๕๐ เพื่อการก่อสร้างสายส่งไฟฟ้าใหม่ ซึ่งถือว่าเป็นการเข้าไปจำกัด
สิทธิในทรัพย์สินของราษฎรผู้เป็นเจ้าของกรรมสิทธิ์ในที่ดินและทรัพย์สิน การจัดระบบโครงข่ายไฟฟ้า
จึงเป็นเรื่องพื้นฐานที่มีความสำคัญก่อนที่จะพิจารณาในประเด็นอื่นที่เกี่ยวข้องต่อไป

๒. การบริหารจัดการระบบโครงข่ายไฟฟ้า
ระบบโครงข่ายไฟฟ้าที่สามารถตอบสนองต่อการบริหารจัดการด้านไฟฟ้าได้อย่างมีประสิทธิภาพ

ครอบคลุมทั้งระบบโครงข่ายในขั้นตอนต้นน้า กลางน้า และปลายน้า โดยในทุกขั้นตอนจำต้องมีข้อมูลพื้นฐาน
ในเชิงวิศวกรรม เชิงเศรษฐศาสตร์ และเชิงสิ่งแวดล้อมประกอบการพิจารณา โดยการจัดการระบบโครงข่าย
ไฟฟ้าทีก่ล่าวถึงข้างต้น ได้แก่ :

๑. ระบบผลิตไฟฟ้า (Generation) เช่น โรงไฟฟ้า
๒. ระบบส่งไฟฟ้า (Transmission) เช่น สายส่ง เสาส่ง สถานีไฟฟ้าแรงสูง
๓. ระบบจำหน่ายไฟฟ้า (Distribution) เช่น สายจำหน่าย สถานีไฟฟ้าย่อย
เมื่อประเทศไทยมีความร่วมมือระหว่างประเทศในการพัฒนาโครงข่ายไฟฟ้าข้ามประเทศ

จำต้องมีข้อมูลในเชิงกฎหมายระหว่างประเทศมาใช้ร่วมด้วย เพื่อประโยชน์ในการใช้ทรัพยากรพลังงานไฟฟ้า
ให้เกิดประโยชน์สูงสุด ส่วนในเรื่องการจ่ายกำลังไฟฟ้าในประเทศไทยในปัจจุบันนั้น มีการดำเนินการผลิต
และส่งกำลังไฟฟ้าโดย ๓ รัฐวิสาหกิจ คือ ๑) การไฟฟ้าฝ่ายผลิตแห่งประเทศไทย (กฟผ.) (Electricity
Generating Authority of Thailand) (EGAT) ๒) การไฟฟ้านครหลวง (กฟน.) (Metropolitan Electricity
Authority) (MEA) และ ๓) การไฟฟ้าส่วนภูมิภาค (กฟภ.) (Provincial Electricity Authority) (PEA)





๕ หมายเหตุท้ายพระราชบัญญัติการประกอบกิจการพลังงาน พ.ศ. ๒๕๕๐


สำนักวิจัยและวิชาการ  สำนักงานศาลปกครอง  ๑๒๑



ทั้งนี้ หน่วยงานที่ทำหน้าที่หลัก คือ การไฟฟ้าฝ่ายผลิตแห่งประเทศไทย ที่มีหน้าที่
ในการจัดหาแหล่งพลังงานและผลิตกำลังไฟฟ้าให้เพียงพอและต่อเนื่อง จัดส่งไฟฟ้าไปทั่วประเทศ
ขายไฟฟ้าให้กับการไฟฟ้านครหลวงและการไฟฟ้าส่วนภูมิภาค จัดซื้อหรือขายไฟฟ้าให้กับประเทศเพื่อนบ้าน
และดูแลควบคุมโรงจักรไฟฟ้า๖ และเขื่อน (ในส่วนการผลิตพลังงานไฟฟ้า) โดยในบทความนี้จะกล่าวถึง
ประเด็นปัญหาของการดำเนินการของการไฟฟ้าฝ่ายผลิตแห่งประเทศไทยที่เกี่ยวข้องกับแนวปฏิบัติเรื่อง
การปักหรือตั้งเสาส่งไฟฟ้าและการพาดสายส่งกับการหลีกเลี่ยงผลกระทบโดยกำหนดเขตระบบโครงข่ายไฟฟ้า
เพื่อให้เป็นไปตามพระราชบัญญัติการไฟฟ้าฝ่ายผลิตแห่งประเทศไทย พ .ศ. ๒๕๑๑ และพระราชบัญญัติ
การประกอบกิจการพลังงาน พ.ศ. ๒๕๕๐ ซึ่งประเด็นปัญหาเหล่านี้ส่วนใหญ่เป็นข้อพิพาทที่ขึ้นสู่ศาลปกครอง
โดยจากข้อมูลของการไฟฟ้าฝ่ายผลิตแห่งประเทศไทยได้ระบุถึงข้อพิจารณาในการดำเนินการปักเสา
สายส่งไฟฟ้าแรงสูงและกำหนดจุดวางเสาสายส่งไฟฟ้าแรงสูงมีแนวปฏิบัติ๗ ในการพิจารณา คือ

๑. เรื่องงบประมาณ (เช่น ประเทศไทยยังไม่มีการวางแนวสายไฟฟ้าแรงสูงลงอุโมงค์
แทนการปักเสาและวางแนวเสาบนพื้นดิน เนื่องจากงบประมาณการดำเนินการใต้พื้นดินจะแพงกว่าบนดิน
ประมาณ ๑๐-๒๐ เท่า)

๒. เรื่องหลักเกณฑ์การกำหนดแนวสายส่ง จะพิจารณาถึง
ผลกระทบต่อชุมชนและสังคม
ก. หลีกเลี่ยงการวางแนวสายส่งไฟฟ้าผ่านไปในที่ชุมชน หรือพื้นที่ที่ได้รับการพัฒนาแล้ว
ข. หลีกเลี่ยงการวางแนวสายส่งไฟฟ้าเข้าไปใกล้กับโบราณสถาน หรือสิ่งก่อสร้าง

ที่เป็นศูนย์รวมจิตใจของประชาชน
ค. หลีกเลี่ยงการวางแนวสายส่งไฟฟ้าขนานและใกล้กับถนน เพื่อบรรเทาผลกระทบ

การใช้ประโยชน์ของที่ดิน
ง. หลีกเลี่ยงการกำหนดแนวสายส่งไฟฟ้าในบริเวณที่ตั้งโรงเรือน
จ. หากมีความจำเป็นที่จะต้องวางแนวสายส่งไฟฟ้าผ่านบริเวณที่มีทั้งที่นา ที่ไร่ และที่สวน

ให้พิจารณากำหนดแนวสายส่งไฟฟ้าให้ผ่านที่สวนให้น้อยที่สุด
ผลกระทบต่อสิ่งแวดล้อม
ก. ห้ามกำหนดแนวสายส่งไฟฟ้าผ่านพื้นที่ต่อไปนี้

- เขตรักษาพันธุ์สัตว์ป่า
- เขตอุทยานแห่งชาติ


๖ โรงจักรไฟฟ้าที่ดำเนินการโดยการไฟฟ้าฝ่ายผลิตแห่งประเทศไทยมี ๕ รูปแบบ คือ โรงจักรไฟฟ้า

พลังงานน้า โรงจักรไฟฟ้าพลังไอน้า โรงจักรไฟฟ้ากังหันก๊าซและดีเซล โรงจักรไฟฟ้าพลังความร้อนร่วม และโรงจักรไฟฟ้า
พลังงานทดแทน

๗ เอกสารการประชุมกิจกรรมวิชาการเกี่ยวกับความมั่นคงทางพลังงาน เรื่อง ระบบเชื่อมโยงไฟฟ้า
อาเซียน (ASEAN Power Grid) : ผลกระทบต่อสิ่งแวดล้อม วันที่  ๑ ธันวาคม ๒๕๕๗ ณ สำนักงานศาลปกครอง ;
และวิบูลย์ ัฤกษ์ศิระทย, รัฏฐาภิรักษ์, แนวทางการพัฒนาการเชื่อมโยงระบบส่งไฟฟ้าในภูมิภาคอาเซียน, วารสารราย ๔ เดือน
ปีที่ ๕๘ ฉบับที่ ๒ พฤษภาคม-สิงหาคม ๒๕๕๙


๑๒๒  รวมบทความทางวิชาการ (เอกสารอิเล็กทรอนิกส์) เล่ม ๓



- พื้นที่คุณภาพลุ่มน้าชัน้ ๑ เอ๘
- พื้นที่ป่าชายเลน




๘ พื้นที่ลุ่มน้าชัน้ที่ ๑ หมายถึง พื้นที่ภายในลุ่มน้าที่ควรจะต้องสงวนรักษาไว้เป็นต้นน้าลำธารโดยเฉพาะ

ซึ่งมีองค์ประกอบรวมกัน ดังนี้
๑. เป็นพื้นที่สูงหรือบริเวณที่อยู่ตอนบนของลุ่มน้าที่จำเป็นต้องอนุรักษ์ไว้เป็นต้นน้าลำธาร เนื่องจาก

มีลักษณะและคุณสมบัติที่อาจมีผลกระทบทางสิ่งแวดล้อมจากการเปลี่ยนแปลงการใช้ที่ดินได้ง่ายและรุนแรง
๒. ส่วนมากเป็นเทือกเขาที่เต็มไปด้วยหุบเขา หน้าผา ยอดเขาแหลม และ/หรือร่องน้าจำนวนมาก

ซึ่งปกคลุมหรือเคยปกคลุมด้วยป่าดงดิบ ป่าดิบเขา หรือป่าสนเขา และ/หรือป่าชนิดอื่น ๆ
๓. ส่วนใหญ่มีความลาดชันโดยเฉลี่ยของพื้นที่ตั้งแต่ ๖๐% ขึ้นไป
๔. มีลักษณะทางธรณีวิทยาที่ประกอบด้วยหินซึ่งให้กำเนิดดินที่ง่ายต่อการพังทลาย
มาตรการการใช้ที่ดินในลุ่มน้าชัน้ที่ ๑ นั้น จำแนกออกเป็น ๒ ชัน้ คือ ๑ เอ และ ๑ บี ดังนี้
มาตรการการใช้ที่ดินในพื้นที่ลุ่มน้าชัน้ ๑ เอ
๑) ห้ามมิให้มีการเปลี่ยนแปลงลักษณะพื้นที่ป่าไม้เป็นรูปแบบอื่นอย่างเด็ดขาด  ทั้งนี้ เพื่อรักษาไว้

เป็นพื้นที่ต้นน้าลำธารอย่างแท้จริง
๒) ให้หน่วยงานที่เกี่ยวข้องบำรุงรักษาป่าธรรมชาติที่มีอยู่ และระงับการอนุญาตทำไม้โดยเด็ดขาด

และให้ดำเนินการป้องกันการลักลอบตัดไม้ทำลายป่าอย่างเข้มงวด กวดขันการเปลี่ยนแปลงการใช้ที่ดินใด ๆ ที่เกิดขึ้น
ในพื้นที่ลุ่มน้า ๑ เอ ภายหลังปี พ.ศ. ๒๕๒๕ กำหนดให้ใช้มาตรการ ดังนี้

๓) บริเวณพื้นที่ใดที่ได้กำหนดเป็นลุ่มน้าชัน้ที่ ๑ เอ ไว้แล้ว หากภายหลังการสำรวจพบว่าเป็นที่รกร้าง
ว่างเปล่าหรือป่าเสื่อมโทรม ให้หน่วยงานที่เกี่ยวข้องดำเนินการปลูกป่าทดแทนต่อไป

๔) บริเวณใดที่มีราษฎรอาศัยอัยู่ด้งเดิมอย่างเป็นการถาวรแล้ว ให้หน่วยงานที่เกี่ยวข้องดำเนินการ
จัดที่ทำกินให้เป็นการถาวร เพื่อมิให้มีการโยกย้ายและทำลายป่าให้ขยายขอบเขตออกไปอีก

มาตรการการใช้ที่ดินในพื้นที่ลุ่มน้าชัน้ ๑ บี
๑) พื้นที่ใดที่ได้มีการเปลี่ยนแปลงสภาพเพื่อประกอบการกสิกรรมรูปแบบต่าง ๆ ไปแล้ว ให้หน่วยงาน

ที่เกี่ยวข้องร่วมกันพิจารณาดำเนินการกำหนดการใช้ที่ดินให้สอดคล้องกับนโยบายของรัฐ ทั้งทางด้านสังคม เศรษฐกิจ
และสิ่งแวดล้อม

๒) บริเวณใดที่ได้รับการพัฒนาเพื่อเป็นแหล่งพักผ่อนหย่อนใจในรูปแบบต่าง ๆ ไปแล้ว หากจะมี
การปรับปรุงเปลี่ยนแปลงใด จะต้องดำเนินการวางแผนการใช้ที่ดินให้สอดคล้องกับสภาพธรรมชาติในลักษณะที่เอื้ออำนวย
ต่อการรักษาดุลยภาพของลักษณะทางนิเวศวิทยาและการอนุรักษ์ธรรมชาติ

๓) บริเวณพื้นที่ใดที่ไม่เหมาะสมต่อการเกษตรหรือการพัฒนาในรูปแบบอื่น ๆ ให้หน่วยงาน
ที่เกี่ยวข้องดำเนินการปลูกป่าฟื้นฟูสภาพต้นน้าลำธารอย่างรีบด่วน

๔) ในกรณีที่ต้องมีการก่อสร้างถนนผ่านเข้าไปในพื้นที่ลุ่มน้าชัน้นี้ หรือการทำเหมืองแร่ หน่วยงาน
ที่รับผิดชอบในโครงการจะต้องดำเนินการควบคุมการชะล้างพังทลายของดินที่เกิดขึ้นในบริเวณโครงการเนื่องจาก
การปฏิบัติงานในระหว่างดำเนินการและภายหลังเสร็จสิ้นโครงการ มิให้ลงสู่แหล่งน้า ทำให้เกิดอันตรายแก่สัตว์น้า
และไม่สามารถนำมาอุปโภคบริโภคได้

๕) ในกรณีที่ส่วนราชการใดมีความจำเป็นต้องใช้ที่ดินอย่างหลีกเลี่ยงไม่ได้ในโครงการที่มีความสำคัญ
ต่อเศรษฐกิจและความมั่นคงของชาติแล้ว ให้ส่วนราชการเจ้าของโครงการดังกล่าวนำโครงการนั้นเสนอต่อหน่วยงาน
ที่เกี่ยวข้องและจัดทำรายงานการวิเคราะห์ผลกระทบสิ่งแวดล้อมของโครงการเสนอต่อคณะกรรมการสิ่งแวดล้อมแห่งชาติ
เพื่อพิจารณาต่อไป

(กองยุทธศาสตร์และแผนงาน สำนักงานคณะกรรมการสิ่งแวดล้อมแห่งชาติ https://spd.onep.go.th)


สำนักวิจัยและวิชาการ  สำนักงานศาลปกครอง  ๑๒๓



ข. หลีกเลี่ยงการกำหนดแนวสายส่งไฟฟ้าผ่านพื้นที่ต่อไปนี้
- เขตวนอุทยาน
- พื้นที่ป่าอนุรักษ์เพิ่มเติม (ป่า C)
- พื้นที่คุณภาพลุ่มน้าชัน้ ๑ บี๙

๓. เรื่องหลักเกณฑ์ด้านวิศวกรรม จะพิจารณาถึง
๓.๑ แนวสายส่งไฟฟ้าควรจะเป็นแนวตรงอาจมีจุดเปลี่ยนแนว (PI) น้อยที่สุด๑๐ เพื่อให้มี

ระยะที่สั้นที่สุด
๓.๒ แนวสายส่งไฟฟ้าที่ผ่านภูมิประเทศที่ เป็นภู เขา  อาจมีจุดเปลี่ยนแนวได้

ตามความเหมาะสมและไม่ควรวางแนวสายส่งไฟฟ้าผ่านยอดเขา เพื่อหลีกเลี่ยงแรงลมและฟ้าผ่า
๓.๓ แนวสายส่งไฟฟ้าที่ข้ามทางรถยนต์ ทางรถไฟ แม่น้า คลอง มุมตัดระหว่าง

แนวสายส่งไฟฟ้ากับทางรถยนต์ ทางรถไฟ แม่น้า คลอง ไม่ควรน้อยกว่า ๔๕ องศา
๓.๔ หลีกเลี่ยงการวางแนวสายส่งไฟฟ้าใกล้ทางแยกใหญ่ เพื่อป้องกันปัญหาที่อาจจะต้อง

ย้ายสายส่งไฟฟ้าเมื่อมีการปรับปรุงหรือพัฒนาทางแยกในอนาคต
๓.๕ หลีกเลี่ยงการวางแนวสายส่งไฟฟ้าผ่านพื้นที่ที่มีลักษิณดะนอ่อน
๓.๖ หลีกเลี่ยงการวางแนวสายส่งไฟฟ้าใกล้สนามบิน
๓.๗ หลีกเลี่ยงการวางแนวสายสิ่งไฟฟ้าใกล้ทะเล
๓.๘ หลีกเลี่ยงการวางแนวสายส่งไฟฟ้าขนานกับแนวสายโทรเลข โท์ศัพทรเป็นระยะทางยาว  ๆ
๓.๙ ระยะระหว่าง PI ที่มีระยะสั้น ๆ ควรพิจารณาให้มีระยะที่เหมาะสมกับระยะของ Span
๓.๑๐ ห้ามกำหนดตำแหน่ง PI ในภูมิประเทศที่ไม่เหมาะสมต่อตำแหน่งที่ตั้งเสา เช่น

หุบเขาทางน้าไหลหรือที่ลุ่ม
๓.๑๑ PI ควรห่างจาก Right of Way๑๑ ของทางรถยนต์ ทางรถไฟ หรือคลองชลประทาน

ไม่น้อยกว่า ๒๐ เมตร
๓.๑๒ PI ควรห่างจากตลิ่งของแม่น้าหรือคลองธรรมชาติไม่น้อยกว่า ๕๐ เมตร
๓.๑๓ ให้มีการออกแบบทางวิศวกรรมเพื่อลดผลกระทบที่มีต่อสังคมและสิ่งแวดล้อม

๔. เรื่องหลักเกณฑ์ทางเศรษฐศาสตร์
แนวสายส่งไฟฟ้าควรเป็นแนวเส้นตรงและมีระยะทางสั้น เพื่อประหยัดค่าใช้จ่าย

ในการลงทุนและลดความสูญเสียในระบบส่งไฟฟ้า

๓. ข้อกำหนดและการพิจารณาข้อพิพาทเกี่ยวกับระบบโครงข่ายไฟฟ้า
ข้อกำหนดที่เป็นแนวปฏิบัติพื้นฐานของการไฟฟ้าฝ่ายผลิตแห่งประเทศไทย ไม่ว่าจะเป็น

เรื่องงบประมาณ หลักเกณฑ์การกำหนดแนวสายส่ง หลักเกณฑ์ด้านวิศวกรรม และหลักเกณฑ์ทางเศรษฐศาสตร์
ดังที่กล่าวไว้ในหัวข้อก่อนหน้านี้ พิจารณาได้ว่าเป็นประโยชน์ต่อประชาชนที่จะได้ทราบล่วงหน้าในส่วนที่


๙ โปรดดูเชิงอรรถที่ ๘
๑๐ PI ย่อมาจาก Point of Intersection หมายถึง จุดแนวเปลี่ยนหรือจุดสกัด ซึ่งเป็นจุดที่เส้นสัมผัส

สองเส้นตัดกัน
๑๑ Right of Way (ROW) หมายถึง การกำหนดพื้นที่เขตทางสำหรับถนนหรือทางรถไฟที่ได้หรือจะเวนคืน

ส่วนในกรณีระบบส่งไฟฟ้า ROW มักใช้ในความหมายว่า เขตเดินสายไฟฟ้า


๑๒๔  รวมบทความทางวิชาการ (เอกสารอิเล็กทรอนิกส์) เล่ม ๓


เกี่ยวกับการเวนคืนที่ดิน สิทธิในเขตทาง ค่าทดแทนที่ควรได้รับ และเป็นประโยชน์ต่อศาลในการพิจารณา
ข้อมูลเทคนิคเฉพาะทางเพื่อประกอบการใช้ดุลพินิจในการชั่งน้าหนักพยานหลักฐานเบื้องต้น โดยข้อพิพาท
ส่วนใหญ่จะเกี่ยวกับการอุทธรณ์ค่าทดแทนที่ดินและสิ่งปลูกสร้าง  อนึ่ง ข้อพิพาทที่ไม่เกี่ยวข้องกับเรื่อง
การก่อสร้างแนวสายส่งไฟฟ้าแรงสูงที่เคยมีการนำคดีขึ้นสู่ศาลปกครอง คือ เรื่องการดำเนินการตามขั้นตอน
และวิธีการในการแก้ไขความเดือดร้อนหรือเสียหายตามมาตรา ๔๒ วรรคสอง แห่งพระราชบัญญัติจัดตั้ง
ศาลปกครองและวิธีพิจารณาคดีปกครอง พ.ศ. ๒๕๔๒ เช่น กรณีที่การไฟฟ้าฝ่ายผลิตแห่งประเทศไทย
ประกาศกำหนดเขตสายไฟฟ้าและสายส่งไฟฟ้า โดยปิดประกาศไว้ ณ สถานที่ราชการ แต่มิได้แจ้ง
เป็นหนังสือให้เจ้าของหรือผู้ครอบครองทรัพย์สินที่อยู่ในเขตสายส่งไฟฟ้าพาดผ่านทราบ เนื่องจากไม่ทราบว่า
ผู้ใดเป็นเจ้าของที่ดินซึ่งอยู่ในเขตสายส่งไฟฟ้าพาดผ่าน ประกาศดังกล่าวจึงเป็นคำสั่งที่มีข้อความ
หรือความหมายไม่ชัดเจนเพียงพอที่ผู้ฟ้องคดีจะทราบว่าสิทธิของตนถูกกระทบหรือไม่ เมื่อต่อมาการไฟฟ้า
ฝ่ายผลิตแห่งประเทศไทยได้มีหนังสือแจ้งให้ผู้ฟ้องคดีทราบเพื่อสำรวจและจ่ายเงินค่าทดแทน โดยผู้ฟ้องคดี
ได้รับหนังสือดังกล่าวเมื่อวันที่ ๒๐ พฤศจิกายน ๒๕๕๐ และได้อุทธรณ์คำสั่งในวันที่ ๑๙ ธันวาคม ๒๕๕๐
ซึ่งการไฟฟ้าฝ่ายผลิตแห่งประเทศไทยได้มีคำสั่งไม่รับคำอุทธรณ์ไว้พิจารณา จึงเป็นการอุทธรณ์ภายใน
กำหนดสามสิบวันนับแต่วันที่ได้รับหนังสือแจ้งตามมาตรา ๒๙ วรรคสอง แห่งพระราชบัญญัติการไฟฟ้า
ฝ่ายผลิตแห่งประเทศไทย พ.ศ. ๒๕๑๑ และได้มีการสั่งการตามกฎหมายนั้นแล้ว กรณีจึงถือว่าผู้ฟ้องคดี
ได้ดำเนินการตามขั้นตอนและวิธีการในการแก้ไขความเดือดร้อนหรือเสียหายก่อนฟ้องคดีตามมาตรา ๔๒
วรรคสอง แห่งพระราชบัญญัติจัดตั้งศาลปกครองฯ แล้ว (คำสั่งศาลปกครองสูงสุดที่ ๑๔๔/๒๕๕๒) ซึ่งตาม
ตัวอย่างคดีข้างต้นนี้ เป็นประเด็นปัญหาเรื่องขั้นตอนการอุทธรณ์ภายในฝ่ายปกครอง นอกเหนือจากประเด็น
ปัญหาเรื่องการอุทธรณ์ค่าทดแทนที่ดินและสิ่งปลูกสร้างที่มีการปักเสาไฟฟ้า และ/หรือที่ถูกแนวสายส่งไฟฟ้า
พาดผ่าน ที่เป็นประเด็นปัญหาหรือคดีพิพาทที่เข้าสู่การพิจารณาพิพากษาของศาลปกครองเป็นจำนวนมาก
ในช่วงที่ศาลปกครองจัดตั้งขึ้นใหม่ตามรัฐธรรมนูญแห่งราชอาณาจักรไทย พุทธศักราช ๒๕๔๐ และในช่วง
เวลาหลายปีต่อมา มีประเด็นปัญหาในคำฟ้องและคำร้องขอที่มีลักษณะหลากหลายออกไป เช่น

- หน่วยงานทางปกครองกระทำการโดยไม่ชอบด้วยกฎหมาย
(เช่น ผู้ฟ้องคดีฟ้องว่า ผู้ถูกฟ้องคดี (การไฟฟ้าฝ่ายผลิตแห่งประเทศไทย) มีประกาศ

กำหนดเขตเดินสายไฟฟ้า สายส่งไฟฟ้า ตามพระราชบัญญัติการไฟฟ้าฝ่ายผลิตแห่งประเทศไทย พ.ศ. ๒๕๑๑
ลงวันที่ ๒๙ พฤษภาคม ๒๕๕๑ ซึ่งที่ดินของผู้ฟ้องคดีถูกเขตเดินสายไฟฟ้า สายส่งไฟฟ้าดังกล่าว ผู้ถูกฟ้องคดี
มีหนังสือถึงผู้ฟ้องคดีเพื่อนำสำรวจทรัพย์สินโดย นาย ว. ได้นำผังแนวที่สำรวจแจ้งให้ผู้ฟ้องคดีทราบ แต่ผู้ฟ้องคดี
ไม่เห็นด้วย เนื่องจากแนวก่อสร้าง (สีแดง) เป็นการอ้อมเข้าหาที่ดินของผู้ฟ้องคดีโดยไม่จำเป็น และเห็นว่า
แนวก่อสร้าง (สีน้าเงิน) ควรจะเป็นแนวก่อสร้างที่ดีที่สุดเพราะระยะสั้นที่สุด และมีการรอนสิทธิที่ดินของโรงไฟฟ้า
เพียงรายเดียว ผู้ฟ้องคดีโต้แย้งด้วยวาจาซึ่งนาย ว. ได้รับทราบข้อโต้แย้งและจะนำไปหารือกับผู้บังคับบัญชา
จากนั้นผู้ถูกฟ้องคดีก็ไม่ได้ติดต่อผู้ฟ้องคดีอีก  ต่อมา ผู้ฟ้องคดีตรวจพบว่ามีการตอกหมุดกำหนดแนวเขต
เดินสายไฟฟ้า สายส่งไฟฟ้า ในเขตที่ดินของผู้ฟ้องคดี ผู้ฟ้องคดีจึงมีหนังสือโต้แย้งการรอนสิทธิต่อประธาน
กรรมการกำกับกิจการพลังงาน  ต่อมา สำนักงานคณะกรรมการกำกับกิจการพลังงานมีหนังสือแจ้งไม่รับพิจารณา
คำร้องอุทธรณ์ของผู้ฟ้องคดีไว้พิจารณา เนื่องจากเป็นการอุทธรณ์ที่ยื่นเมื่อพ้นกำหนดระยะเวลา ๓๐ วัน
นับแต่วันที่ได้รับแจ้ง และมีหนังสือชี้แจงเหตุผลการกำหนดแนวเขตระบบโครงข่ายไฟฟ้าฯ ผู้ฟ้องคดีไม่เห็นด้วย
จึงฟ้องคดีต่อศาลขอให้ยกเลิกการกำหนดแนวเขตระบบโครงข่ายไฟฟ้า และห้ามมิให้รอนสิทธิการครอบครอง


สำนักวิจัยและวิชาการ  สำนักงานศาลปกครอง  ๑๒๕


ที่ดินของผู้ฟ้องคดี กรณีจึงเป็นคดีพิพาทเกี่ยวกับการที่หน่วยงานทางปกครองกระทำการโดยไม่ชอบด้วยกฎหมาย
ไม่ว่าจะเป็นการออกกฎ คำสั่ง หรือการกระทำอื่นใดตามมาตรา ๙ วรรคหนึ่ง (๑) แห่งพระราชบัญญัติ
จัดตั้งศาลปกครองและวิธีพิจารณาคดีปกครองฯ) (คำสั่งศาลปกครองสูงสุดที่ ๕๗๕/๒๕๕๖)

- ขอให้เพิกถอนประกาศกำหนดเขตระบบโครงข่ายไฟฟ้าที่ไม่ชอบด้วยกฎหมาย
(คำพิพากษาศาลปกครองสูงสุดที่ อ. ๗๖๙/๒๕๖๒)

- ขอให้จ่ายเงินค่าทดแทนเพิ่มขึ้นกรณีที่ดินถูกเขตระบบโครงข่ายไฟฟ้าพาดผ่าน
(คำพิพากษาศาลปกครองสูงสุดที่ อ. ๗๓๓/๒๕๖๓)

- ขอให้เพิกถอนประกาศกำหนดเขตระบบโครงข่ายไฟฟ้า (คำพิพากษาศาลปกครองสูงสุด
ที่ อ. ๗๖๙/๒๕๖๒)

- ขอให้เพิกถอนประกาศกำหนดเขตระบบโครงข่ายไฟฟ้าและให้กำหนดแนวเขตใหม่
และเพิกถอนกรณีพิจารณาอุทธรณ์ (คำพิพากษาศาลปกครองสูงสุดที่ อ. ๓๔๓/๒๕๖๒)

- ขอให้เพิกถอนประกาศกำหนดเขตระบบโครงข่ายไฟฟ้า (คำสั่งศาลปกครองสูงสุด
ที่ ๓๖๐/๒๕๖๓)

- ขอให้เคลื่อนย้ายโครงการเขตระบบโครงข่ายไฟฟ้า (คำสั่งศาลปกครองสูงสุดที่ ๕๗๒/๒๕๕๕)
- ขอให้จ่ายเงินค่าทดแทนที่ดินในเขตระบบโครงข่ายไฟฟ้าเพิ่มขึ้น (คำพิพากษาศาลปกครอง

สูงสุดที่ อ. ๔๗๘/๒๕๖๓)
- การฟ้องขอให้ปรับเปลี่ยนแนวเขตระบบโครงข่ายไฟฟ้า (คำสั่งศาลปกครองสูงสุดที่

คร. ๗๙/๒๕๖๕)
- การฟ้องขอให้พิจารณาทบทวนเปลี่ยนแปลงการกำหนดแนวเขตระบบโครงข่ายไฟฟ้า

(คำสั่งศาลปกครองสูงสุดที่ คผ. ๙/๒๕๖๒)
การพิจารณาคดีพิพาทเกี่ยวกับการปักเสาสายส่งไฟฟ้าแรงสูงและการวางเสาไฟฟ้าแรงสูง

พาดผ่านที่ดินนั้น ศาลจะมีแนวทางการพิจารณาตามมาตรา ๙ วรรคหนึ่ง (๓) แห่งพระราชบัญญัติจัดตั้ง
ศาลปกครองและวิธีพิจารณาคดีปกครอง พ.ศ. ๒๕๔๒ ซึ่งเป็นคดีพิพาทเกี่ยวกับความรับผิดอย่างอื่น
ของหน่วยงานทางปกครองหรือเจ้าหน้าที่ของรัฐอันเกิดจากการใช้อำนาจตามกฎหมาย หรือจากกฎ คำสั่ง
ทางปกครอง หรือคำสั่งอื่น และข้อพิพาทข้างต้นเป็นข้อพิพาทที่ศาลพิจารณาในแนวทางเดียวกับเรื่อง
การเวนคืนอสังหาริมทรัพย์ ซึ่งศาลเห็นว่าเป็นความรับผิดโดยปราศจากความผิดเนื่องจากการเวนคืน
เป็นการกระทำโดยชอบด้วยกฎหมาย เพื่อวัตถุประสงค์เป็นการบริการสาธารณะและเพื่อประโยชน์
แก่ส่วนรวม และการใช้ดุลพินิจของศาลเป็นไปตามหลักการของกฎหมายมหาชน ทำให้มีองค์ประกอบ
เรื่องการชั่งน้าหนักระหว่างผลประโยชน์ของรัฐและเอกชนอย่างเป็นธรรมเข้ามาเกี่ยวข้องด้วย

กรณีของประเทศไทย ตามข้อกำหนดหลักของการไฟฟ้าฝ่ายผลิตแห่งประเทศไทยในเรื่อง
การปักเสาสายส่งไฟฟ้าแรงสูงและการวางเสาสายส่งไฟฟ้าแรงสูงพาดผ่านบริเวณพื้นที่บ้านเรือนและชุมชน
หากในกรณีที่จำเป็นและไม่อาจหลีกเลี่ยงได้จากหลักเกณฑ์ต่าง ๆ สี่หลักเกณฑ์ คือ ผลกระทบต่อชุมชน
และสังคม ผลกระทบต่อสิ่งแวดล้อมหลักเกณฑ์ด้านวิศวกรรม และหลักเกณฑ์ด้านเศรษฐศาสตร์ข้างต้น
เป็นผลให้การไฟฟ้าฝ่ายผลิตแห่งประเทศไทยมีข้อกำหนดในการดำเนินการปักเสาสายส่งไฟฟ้าแรงสูง
โดยแบ่งขนาดความแรงของกระแสไฟฟ้าแรงสูงเป็น ๔ ระดับ คือ ระบบโครงข่ายไฟฟ้า ๖๙ กิโลโวลต์ (KV),
๑๑๕ กิโลโวลต์ (KV), ๒๓๐ กิโลโวลต์ (KV) และ ๕๐๐ กิโลโวลต์ (KV) ตามลำดับ


๑๒๖  รวมบทความทางวิชาการ (เอกสารอิเล็กทรอนิกส์) เล่ม ๓



ปัจจุบัน มีการใช้งานระบบโครงข่ายไฟฟ้า ๖๙ กิโลโวลต์อยู่น้อยมาก โดยส่วนใหญ่จะเป็น
การดำเนินการก่อสร้างและวางเสาไฟฟ้าเพื่อส่งกระแสไฟฟ้าขนาด ๑๑๕, ๒๓๐ และ ๕๐๐ กิโลโวลต์
ไปตามเส้นทางพาดผ่านที่ดินบนบก และกระทรวงพลังงานคาดการณ์ว่าความต้องการใช้ไฟฟ้าสูงสุด
ในช่วงฤดูร้อน ปี พ.ศ. ๒๕๖๖ จะมีค่าสูงสุดในรอบ ๓ ปีที่ผ่านมา๑๒ ประกอบกับการขยายตัวของชุมชนเมือง
ทำให้ต้องเตรียมการในส่วนของระบบโครงข่ายไฟฟ้าที่มีระดับแรงดันไฟฟ้ามากกว่า ๕๐๐ กิโลโวลต์
อนึ่ง เมื่อการไฟฟ้าฝ่ายผลิตแห่งประเทศไทยพิจารณาแล้วเห็นว่า มีความจำเป็นต้องวางแนวสายส่งไฟฟ้า
และปักเสาส่งไฟฟ้า (ซึ่งเป็นส่วนหนึ่งของระบบส่งไฟฟ้า หรือที่เรียกว่า Transmission) ผ่านไปในที่ชุมชน
การไฟฟ้าฝ่ายผลิตแห่งประเทศไทยจำเป็นต้องคำนึงถึงเรื่องสายส่งไฟฟ้ากับการหลีกเลี่ยงผลกระทบซึ่งเป็น
ข้อกำหนดในเขตระบบโครงข่ายไฟฟ้า อีกทั้งต้องคำนึงถึงเรื่องเขตเดินสายไฟฟ้าของการไฟฟ้าฝ่ายผลิตฯ
มีความกว้างไม่เท่ากันในแต่ละภาคแต่ละพื้นที่โดยกำหนดตามความจำเป็นที่ใช้งานจริงเพื่อมิให้เป็นการรอนสิทธิ
ประชาชนเกินสมควรแก่เหตุ เช่น พื้นที่เป็นทุ่งนา เป็นสวนยางพารา พื้นที่ผ่านแนวผืนป่า พื้นที่มีต้นไม้สูง
พื้นที่ผ่านหมู่บ้านชุมชน พื้นที่ผ่านข้ามแนวถนน พื้นที่ในภาคเหนือ ภาคตะวันออกเฉียงเหนือ ภาคตะวันตก
ภาคกลาง ภาคใต้ ซึ่งแต่ละพื้นที่ที่กล่าวมามีภูมิประเทศที่ไม่เหมือนกัน  อย่างไรก็ตาม ข้อกำหนดที่เป็น
มาตรฐานกำหนดให้เขตเดินสายส่งไฟฟ้ามีความกว้างได้ข้างละไม่เกิน ๔๐ เมตร (จากกึ่งกลางแนวสายรวม
๒ ข้าง ๘๐ เมตร)  ทั้งนี้ ในยุคปัจจุบันที่ความเจริญเติบโตของชุมชนเมืองมีการขยายตัวอย่างรวดเร็ว
ดังเช่นพื้นที่ในอดีตที่เป็นทุ่งนามีการเปลี่ยนแปลงเป็นหมู่บ้านชุมชนที่มีความเจริญอย่างฉับพลัน ทำให้
แนวสายส่งไฟฟ้าที่มีการก่อสร้างติดตั้งไว้เดิมในพื้นที่บริเวณนั้นยังคงมีความกว้างของแนวสายส่งไฟฟ้า
ตามข้อกำหนดความกว้างสำหรับพื้นที่เป็นทุ่งนา แม้ว่าในสภาพความเป็นจริงพื้นที่บริเวณนั้นได้เป็นหมู่บ้าน
ชุมชนไปแล้ว

ประเภทของเสาส่งไฟฟ้าแรงสูงของไทย๑๓










๑๒ ข่าวเศรษฐกิจ kmc.exim.go.th/detail/economy-news/20230322133144 สืบค้นเมื่อวันที่

๙ พฤษภาคม ๒๕๖๖
๑๓ ระบบส่งไฟฟ้า www.egat.co.th


สำนักวิจัยและวิชาการ  สำนักงานศาลปกครอง  ๑๒๗



ความกว้างเขตเดินสายส่งไฟฟ้าแรงสูงของไทย๑๔





นอกจากนี้ ตามที่รัฐบาลกำหนดแผนพัฒนากำลังผลิตไฟฟ้าของประเทศไทย พ.ศ. ๒๕๕๘-๒๕๗๙
โดยให้ความสำคัญในสามประเด็น คือ ด้านความมั่นคงทางพลังงาน (Security) ด้านเศรษฐกิจ (Economy)
และด้านสิ่งแวดล้อม (Ecology)๑๕  ทั้งนี้ เมื่อพิจารณาในด้านความมั่นคงทางพลังงานที่มีวัตถุประสงค์สำคัญ
คือ เพื่อให้ประเทศอยู่ในสภาวะที่มีพลังงานอย่างเพียงพอต่อความต้องการใช้พลังงานของคนในประเทศ
และเพื่อให้การจัดหา จัดให้มี และจัดให้ใช้พลังงานโดยภาครัฐเป็นไปอย่างมีเสถียรภาพในทุกปัจจัยที่เกี่ยวข้องแล้ว
ปัจจัยสำคัญหลัก ๆ เช่น (๑) ระบบผลิตไฟฟ้า ระบบส่งไฟฟ้า และระบบจำหน่ายไฟฟ้า มีความมั่นคงรายพื้นที่
สร้างสมดุลระบบไฟฟ้าตามรายภูมิภาค (๒) มีการพิจารณาโรงไฟฟ้าเพื่อความมั่นคงในระดับที่ เหมาะสม
เพื่อรองรับกรณีเกิดเหตุวิกฤตด้านพลังงาน รวมถึงมีการเพิ่มความยืดหยุ่นของระบบไฟฟ้า (grid flexibility)
และ (๓) พัฒนาระบบโครงข่ายไฟฟ้าสมาร์ทกิรด (smart grid) รองรับแนวโน้มการเปลี่ยนแปลงของผู้ใช้ไฟฟ้า
แบบ prosumer  ทั้งนี้ แผนพัฒนาดังกล่าวจะดำเนินควบคู่กับโครงการต่าง ๆ ดังนี้

- โครงการพัฒนาระบบส่งไฟฟ้าเพื่อสนองความต้องการใช้ไฟฟ้าที่เพิ่มขึ้น
- โครงการพัฒนาระบบส่งไฟฟ้าเพื่อเสริมความมั่นคงระบบไฟฟ้า
- โครงการปรับปรุงและขยายระบบส่งไฟฟ้าที่เสื่อมสภาพตามอายุการใช้งาน
- โครงการระบบส่งไฟฟ้าเพื่อรองรับการเชื่อมต่อโรงไฟฟ้า
- โครงการเชื่อมโยงระบบส่งไฟฟ้าระหว่างประเทศแบบระบบต่อระบบ (grid to grid)
- โครงการพัฒนาระบบไฟฟ้าตามแผนแม่บทการพัฒนาระบบโครงข่ายไฟฟ้าสมาร์ทกิรด

ของประเทศไทย (smart grid)


๑๔ ประกาศการไฟฟ้าฝ่ายผลิตแห่งประเทศไทย เรื่อง ข้อกำหนดเพื่อความปลอดภัยในเขตเดินสายไฟฟ้า,

อ้างใน https://www.reic.or.th/Activities/Documents/10 สืบค้นเมื่อวันที่ ๒๐ มกราคม ๒๕๖๖
๑๕ แผนพัฒนากำลังผลิตไฟฟ้าของประเทศไทย พ.ศ. ๒๕๕๘ - ๒๕๗๙ (PDP2015) กระทรวงพลังงาน,

อ้างใน https://data.opendevelopmentmekong.net>law_record สืบค้นเมื่อวันที่ ๒๐ มกราคม ๒๕๖๖


๑๒๘  รวมบทความทางวิชาการ (เอกสารอิเล็กทรอนิกส์) เล่ม ๓



การพัฒนาระบบโครงสร้างสายส่งไฟฟ้าของประเทศไทยต้องมีการผสมผสานวิชาการ
ด้านวิศวกรรมศาสตร์ เศรษฐศาสตร์ สิ่งแวดล้อมให้เป็นไปอย่างสมดุลและมีธรรมาภิบาล  เพื่อให้
การเกิดข้อพิพาทที่จะมาสู่ศาลมีจำนวนลดน้อยลง เช่น ประเด็นข้อพิพาทเกี่ยวกับค่าทดแทน การจัดทำ
รายงานการประเมินผลกระทบสิ่งแวดล้อม การทำประชาพิจารณ์ การขอให้เบี่ยงเส้นทาง เป็นต้น

๔. การเชื่อมโยงโครงข่ายระบบไฟฟ้าระหว่างประเทศ : แนวทางของประเทศไทยและประเทศมาเลเซีย
ประเด็นพิจารณาเรื่องการเชื่อมโยงโครงข่ายระบบไฟฟ้าระหว่างประเทศเป็นเรื่องที่มีความสำคัญ

ในยุคแห่งการพัฒนาโครงสร้างพื้นฐานทางเศรษฐกิจและยกระดับคุณภาพชีวิตของผู้คนในบริเวณหนึ่ง ๆ
การรวมตัวกันของระบบพลังงานไฟฟ้าในภูมิภาคหนึ่งจะส่งผลให้เกิดความมั่นคงทางพลังงานไฟฟ้า
ในภูมิภาคนั้น และแผ่ขยายไปท้องที่ใกล้เคียงที่อาจเป็นประเทศเพื่อนบ้านอาณาเขตติดกัน การมีศักยภาพ
เช่นนี้ทำให้การจัดสรรการใช้ทรัพยากรพลังงานไฟฟ้าในบริเวณหนึ่ง ๆ เกิดประโยชน์สูงสุด ไม่ว่าจะเป็น
การผลิตไฟฟ้าให้เพียงพอต่อการใช้งาน การจัดหาไฟฟ้าโดยการรับซื้อไฟฟ้าจากผู้ผลิตไฟฟ้าในราคา
ที่เหมาะสมเพื่อนำไปจำหน่ายแก่ผู้ใช้ไฟฟ้าอีกทอดหนึ่ง ดังเช่นในปัจจุบันมีโครงการการเชื่อมโยงระบบไฟฟ้า
ในอาเซียน (ASEAN Power Grid) (APG) ที่ไทยกำลังดำเนินการอยู่ร่วมกับประเทศต่าง ๆ ในอาเซียน๑๖






เมื่อพิจารณาโครงการที่การไฟฟ้าฝ่ายผลิตแห่งประเทศไทยได้ดำเนินการและจะดำเนินการ
เพื่อเสริมความมั่นคงระบบไฟฟ้าเพื่อให้รองรับ ASEAN Power Grid (APG) กล่าวคือ ๑) โครงการปรับปรุง
ระบบส่งไฟฟ้าบริเวณภาคตะวันตกและภาคใต้ ๒) โครงการปรับปรุงระบบส่งไฟฟ้าบริเวณภาคตะวันออกเฉียงเหนือ
ภาคเหนือตอนล่าง ภาคกลาง และกรุงเทพมหานคร ๓) โครงการปรับปรุงระบบส่งไฟฟ้าบริเวณภาคเหนือตอนบน
และ ๔) โครงการปรับปรุงระบบส่งไฟฟ้าบริเวณภาคตะวันตกและภาคใต้ ระยะที่ ๒ จึงเป็นที่คาดการณ์ได้ว่า
ตลอดระยะเวลาดำเนินโครงการเหล่านี้ จะเกิดปัญหาข้อพิพาทที่อยู่ในอำนาจพิจารณาพิพากษาคดีของศาลปกครอง
ในเรื่องการกำหนดค่าทดแทน เรื่องการเวนคืน เรื่องมลพิษทางสิ่งแวดล้อม เรื่องการจัดทำประชาพิจารณ์
เรื่องการจัดทำการประเมินผลกระทบสิ่งแวดล้อม (EIA) เป็นต้น




๑๖ เป็นการเชื่อมโยงสายเคเบิลในทะเล (Sea Cable) และสายเคเบิลบนบก ในลักษณะ Interconnection

ในกลุ่มประเทศอาเซียนทั้งหมดเพื่อวัตถุประสงค์ทางเศรษฐศาสตร์ ความปลอดภัย ความพร้อมต่อการแลกเปลี่ยนพลังงาน
ในอนาคต ลดต้นทุนการสร้างโรงไฟฟ้าในการจ่ายกระแสไฟฟ้าของประเทศสมาชิก , อ้างใน https://energythai.com/
2009/asean-power-grid/ สืบค้นเมื่อวันที่ ๒๐ มกราคม ๒๕๖๖


สำนักวิจัยและวิชาการ  สำนักงานศาลปกครอง  ๑๒๙



กรณีตัวอย่าง : โครงการระบบส่งไฟฟ้าของมาเลเซีย
เมื่อประเทศไทยมีการวางโครงการต้องเชื่อมต่อสายส่งพลังงานไฟฟ้าระหว่างประเทศ

จึงขอกล่าวถึงรูปแบบการจัดการของประเทศเพื่อนบ้านของไทยที่เกี่ยวข้องกับโครงการ คือ ประเทศมาเลเซีย
ซึ่งเป็นประเทศที่ดำเนินกิจการโครงการระบบส่งไฟฟ้าเชื่อมต่อกับไทยที่ใกล้ชิดกับไทยมากที่สุดและมีภูมิประเทศ
ติดกัน โดยมาเลเซียมีบริษัทไฟฟ้าดูแลผูกขาดการผลิตและส่งไฟฟ้าในเขตการปกครอง ๓ พื้นที่ คือ๑๗

๑. คาบสมุทรมาเลเซีย โดยบริษัท Tenaga Nasional Berhad (TNB) และบริษัทเอกชนรายย่อย
๒. รัฐซาราวัค (ด้านทิศตะวันออก) โดยบริษัท Syarikat SESCO Berhad
๓. รัฐซาบา์ห (ด้านทิศตะวันออก) โดยบริษัทไฟฟ้า Sabah Sdn Berhad (SESB) ซึ่งมี TNB

ถือหุ้นร้อยละ ๘๐





ที่มา : site.google.com


มาเลเซียมีระบบสายส่งไฟฟ้าอยู่ ๓ ระบบในทั้งสามรัฐข้างต้น โดยสายส่งไฟฟ้าขนาดใหญ่ที่สุด
อยู่ที่คาบสมุทรมาเลเซีย ซึ่งเป็นสายส่งที่เชื่อมต่อไปยังประเทศไทยและสิงคโปร์













๑๗ รู้จักไฟฟ้าอาเซียน, การไฟฟ้าฝ่ายผลิตแห่งประเทศไทย, หน้า ๑๓, อ้างใน www.thaigov.go.th

สืบค้นเมื่อวันที่ ๒๐ มกราคม ๒๕๖๖


๑๓๐  รวมบทความทางวิชาการ (เอกสารอิเล็กทรอนิกส์) เล่ม ๓



ขนาดมาตรฐานของเสาสายส่งไฟฟ้าแรงสูงของ Tenaga Nasional Berhad (TNB) (มาเลเซีย)




มาเลเซียกำหนดเสาสายส่งไฟฟ้าแรงสูงขนาด ๑๓๒ กิโลโวลต์ให้มีความสูงที่ ๒๘.๒๒ เมตร

และฐานเสากว้าง ๕.๗๐ เมตร ส่วนเสาสายส่งไฟฟ้าแรงสูงขนาด ๒๗๕ กิโลโวลต์ให้มีความสูงที่ ๓๓.๙๒ เมตร
และฐานเสากว้าง ๗.๕๐ เมตร และเสาสายส่งไฟฟ้าแรงสูงขนาด ๕๐๐ กิโลโวลต์ให้มีความสูงที่ระหว่าง
๔๖ ถึง ๘๗ เมตร และฐานเสากว้างระหว่าง ๑๐.๕๒๕ ถึง ๑๙.๐ เมตร


ข้อกำหนดเรื่องแนวสายส่ง / แนวปฏิบัติ / การสงวนพื้นที่ของสายส่งไฟฟ้าแรงสูง

ขนาด ๒๗๕ กิโลโวลต ์หรือ ๑๓๒ กิโลโวลต์ (มาเลเซีย)





สำหรับเสาสายส่งไฟฟ้าแรงสูงขนาด ๒๗๕ กิโลโวลต์หรือขนาด ๑๓๒ กิโลโวลต์ บริเวณ
พื้นที่ที่ตั้งเสาไฟฟ้าและพื้นที่โดยรอบโคนเสาไฟฟ้าภายในระยะห่างจากแนวขาเสาไฟฟ้า ๒๐.๐๐ เมตร
(ด้านละ ๒๐.๐๐ เมตร จากแนวศูนย์กลางของเสาสายส่งไฟฟ้า) ไม่อนุญาตให้ปลูกต้นไม้ยืนต้นหรือพืชผล
และหากเสาสายส่งไฟฟ้าใดตั้งอยู่ในบริเวณพื้นที่ป่าสงวน (Forest Reserve) พื้นที่โดยรอบโคนเสาไฟฟ้า
ภายในระยะห่างจากแนวขาเสาไฟฟ้าจะเพิ่มขึ้นเป็น ๓๐.๐๐ เมตร (ด้านละ ๓๐.๐๐ เมตร จากแนวศูนย์กลาง
ของเสาสายส่งไฟฟ้า) ที่ไม่อนุญาตให้ปลูกต้นไม้ยืนต้นหรือพืชผล


สำนักวิจัยและวิชาการ  สำนักงานศาลปกครอง  ๑๓๑



ข้อกำหนดเรื่องแนวสายส่ง / แนวปฏิบัติ / การสงวนพื้นที่ของสายส่งไฟฟ้าแรงสูง
ขนาด ๕๐๐ กิโลโวลต์ 500 kV line






(35 m in Forest Reserve) (35 m in Forest Reserve)
Total width : 50 m

(70 m in Forest Reserve)


กรณีดังภาพ คือ เสาสายส่งไฟฟ้าแรงสูงขนาด ๕๐๐ กิโลโวลต์ ที่มีข้อกำหนดส่วนหนึ่ง
คล้ายคลึงกับที่กล่าวไปในส่วนเสาสายส่งไฟฟ้าแรงสูงขนาด ๒๗๕ กิโลโวลต์ หรือขนาด ๑๓๒ กิโลโวลต์
แต่ได้เพิ่มบริเวณพื้นที่ที่ตั้งเสาไฟฟ้าและพื้นที่โดยรอบโคนเสาไฟฟ้าภายในระยะห่างจากแนวขาเสาไฟฟ้า
๒๕.๐๐ เมตร (ด้านละ ๒๕.๐๐ เมตรจากแนวศูนย์กลางของเสาสายส่งไฟฟ้า) ส่วนในบริเวณที่เป็นป่าสงวน
จะเป็นพื้นที่ที่ต้องกันไว้ ๓๕.๐๐ เมตร

ในกรณีที่จำเป็นต้องปักเสาสายส่งไฟฟ้าแรงสูงคู่ขนานกันไปสองแนว ระหว่างเสาสายส่ง
ไฟฟ้าแรงสูงขนาด ๒๗๕ กิโลโวลต์ หรือ ๑๓๒ กิโลโวลต์ และเสาสายส่งไฟฟ้าแรงสูงขนาด ๕๐๐ กิโลโวลต์
ซึ่งพิจารณาได้ว่า ต้องมีความระมัดระวังในการดำเนินงานตลอดอายุการใช้งานของเสาสายส่งไฟฟ้าแรงสูง
รวมถึงความปลอดภัยในชีวิต สุขภาพอนามัย และทรัพย์สินของประชาชนที่อาศัยหรือสัญจรบริเวณนั้น ๆ

ประเทศมาเลเซียมีข้อกำหนดดังนี้





500 kV line 275 kV or 132 kV line


๑๓๒  รวมบทความทางวิชาการ (เอกสารอิเล็กทรอนิกส์) เล่ม ๓



ในบริเวณด้านที่ปักเสาสำหรับเสาสายส่งไฟฟ้าแรงสูงขนาด ๒๗๕ กิโลโวลต์ หรือขนาด
๑๓๒ กิโลโวลต์ ข้อกำหนดเป็นไปตามที่กล่าวไปก่อนหน้านี้ และเช่นเดียวกับในบริเวณด้านที่ปักเสาสำหรับ
เสาสายส่งไฟฟ้าแรงสูงขนาด ๕๐๐ กิโลโวลต์ที่ได้กล่าวไปแล้ว ส่วนในบริเวณพื้นที่ระหว่างเสาสายส่งไฟฟ้า
ที่มีขนาดความแรงของกระแสไฟฟ้าต่างกัน จะต้องมีบริเวณพื้นที่ระหว่างโคนเสาไฟฟ้าภายในระยะห่างจาก
แนวขาเสาไฟฟ้า ๓๐.๐๐ เมตร และหากเสาสายส่งไฟฟ้าเหล่านี้ตั้งอยู่ในบริเวณพื้นที่ป่าสงวน (Forest Reserve)
พื้นที่ห่างระหว่างโคนเสาไฟฟ้าจะกำหนดไว้เช่นเดิม (คือ ๓๐.๐๐ เมตร) ที่ไม่อนุญาตให้ปลูกต้นไม้ยืนต้น
หรือพืชผล

ข้อกำหนดต่าง ๆ ตามแนวทางของประเทศไทยและประเทศมาเลเซียมีส่วนแตกต่างกัน
พอสมควรในเรื่องบริเวณพื้นที่ระหว่างโคนเสาไฟฟ้าที่ต้องไม่อนุญาตให้ปลูกต้นไม้ยืนต้นหรือพืชผล
และกฎหมายของไทยไม่กำหนดไว้อย่างเคร่งครัดในส่วนของพื้นที่เขตป่าสงวน หรือแบ่งประเภทพื้นที่
การใช้ประโยชน์ต่าง ๆ ประเด็นนี้ทำให้มีปัญหาในส่วนเกี่ยวกับการเรียกร้องค่าทดแทนหรือค่าเสียหาย
โดยเจ้าของหรือผู้ครอบครองที่ดินอันเนื่องมาจากการปักเสาและการวางแนวสายส่งไฟฟ้าพาดผ่าน ซึ่งเป็น
เรื่องเกี่ยวกับการรอนสิทธิ และโดยที่การไฟฟ้าฝ่ายผลิตแห่งประเทศไทยเป็นรัฐวิสาหกิจด้านกิจการพลังงาน
ภายใต้การกำกับดูแลของกระทรวงพลังงาน จึงเป็นหน่วยงานทางปกครองตามมาตรา ๓ แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒ การใช้อำนาจของการไฟฟ้าฝ่ายผลิตแห่งประเทศไทย
ในการเวนคืนที่ดินของประชาชนจึงอยู่ในอำนาจพิจารณาพิพากษาของศาลปกครอง และในการพิจารณา
พิพากษาคดีปกครองเกี่ยวกับการปักเสาสายส่งไฟฟ้าและการวางเสาสายส่งไฟฟ้าพาดผ่านที่ดินเอกชน
ในประเด็นเกี่ยวกับค่าทดแทนหรือค่าเสียหาย พระราชบัญญัติว่าด้วยการเวนคืนอสังหาริมทรัพย์ พ.ศ. ๒๕๓๐
เป็นกฎหมายสำคัญที่ศาลปกครองนำมาใช้ในการประกอบการพิจารณา  นอกจากนั้น มีข้อสังเกตว่า นอกเหนือจาก
คำฟ้องในเรื่องค่าทดแทนจากการปักเสาหรือวางเสาสายส่งไฟฟ้าแรงสูงแล้ว ในช่วงระยะหลายปีที่ผ่านมา
มีประเด็นปัญหาในคำฟ้องที่ผู้ฟ้องคดียกขึ้นมาเป็นประเด็นในข้อพิพาทเพิ่มมากขึ้น คือ เรื่องสิ่งแวดล้อม
และความปลอดภัยในชีวิตและร่างกายซึ่งถือเป็นสิทธิธรรมชาติอย่างหนึ่งตามหลักกฎหมายสากล เนื่องจาก
เห็นว่า การอยู่อาศัยใกล้เสาสายส่งไฟฟ้าแรงสูง หรือแนวเขตระบบโครงข่ายไฟฟ้า จะทำให้เกิดสนามแม่เหล็ก
ส่งผลให้ผู้อยู่อาศัยในบริเวณดังกล่าวเป็นโรคมะเร็งหรือเป็นหมันได้ ซึ่งในประเด็นนี้ แนวทางการพิจารณา
พิพากษาคดีของศาลปกครองอาจจำเป็นต้องเชิญพยานผู้เชี่ยวชาญในด้านที่เกี่ยวข้องมาให้ความเห็น
ประกอบดุลพินิจและชั่งน้าหนักพยานหลักฐานในคดีพิพาท โดยแนวปฏิบัติที่ผ่านมาของศาลปกครอง
มีการศึกษาถึงผลกระทบต่อสิ่งแวดล้อมด้านคดีปกครองเกี่ยวกับไฟฟ้าและสรุปความเห็นโดยมีข้อสังเกต
ดังนี้๑๘

“(๑) หากยังมีปัญหาการพิสูจน์ทางวิทยาศาสตร์ว่าความเสียหายเกิดขึ้นจากสิ่งที่อ้าง
หรือไม่ ในปัจจุบันศาลไทยยังไม่กำหนดค่าเสียหายได้ แต่ศาลในบางประเทศ เช่น ศาลญี่ปุ่น ถ้ายังพิสู จน์
ไม่ได้ชัดเจน ศาลอาจจะสงวนคำพิพากษาได้ ถ้าต่อมาพิสูจน์ได้ว่าเป็นความเสียหายที่เกิดขึ้นสืบเนื่องจาก
เหตุแห่งการฟ้องคดีดังกล่าว


๑๘ ผลสรุปจากการสัมมนาแลกเปลี่ยนความคิดเห็น เรื่อง คดีปกครองเกี่ยวกับน้ามันและก๊าซธรรมชาติ

โดยคณะทำงานกลุ่มที่สอง รับผิดชอบคดีปกครองเกี่ยวกับไฟฟ้า บันทึกในรายงานผลโครงการพัฒนาตุลาการศาลปกครอง
ด้านสิ่งแวดล้อม (Green Judge) พลังงานกับปัญหาสิ่งแวดล้อม จัดทำโดยคณะกรรมการด้านวิชาการเกี่ยวกับกฎหมาย
สิ่งแวดล้อม, ศาลปกครอง, พ.ศ. ๒๕๕๕ หน้า ๖๐.


สำนักวิจัยและวิชาการ  สำนักงานศาลปกครอง  ๑๓๓



(๒) คดีปกครองเกี่ยวกับไฟฟ้า ยังเป็นการฟ้องเพื่อประโยชน์ของปัจเจกบุคคล ซึ่งในอนาคต
ประเทศไทยจะต้องประสบปัญหาที่เกิดจากการผลิตไฟฟ้าอย่างไม่สามารถหลีกเลี่ยงได้และอาจจะมี
การฟ้องคดีเพื่อประโยชน์สาธารณะที่เกี่ยวกับโรงไฟฟ้ามากขึ้น   ดังนั้น หากศาลปกครองมีองค์ความรู้
ในการชั่งน้าหนักระหว่างผลประโยชน์ของรัฐและเอกชนในประเด็นเกี่ยวกับพลังงานไฟฟ้าอย่างชัดเจนแล้ว
ก็จะทำให้การทำงานของศาลปกครองเป็นไปอย่างมีประสิทธิภาพมากขึ้น”

เมื่อพิจารณาเรื่องโครงข่ายระบบไฟฟ้าในส่วนที่เกี่ยวกับการกำหนดเสาส่งไฟฟ้าแรงสูง
ของไทยและมาเลเซียดังกล่าวข้างต้น ประเด็นที่อาจเกี่ยวข้องที่เห็นควรพิจารณาเพิ่มเติม คือ เรื่องการได้มาซึ่งที่ดิน
ซึ่งกฎหมายของมาเลเซียกำหนดให้การได้มาซึ่งที่ดินเพื่อการปักและวางเสาส่งไฟฟ้าแรงสูงต้องคำนึงถึง
กฎหมายสามฉบับ คือ

๑. National Land Code 1965 (ประมวลกฎหมายที่ดินแห่งชาติ พ.ศ. ๒๕๐๘)
๒. Land Acquisition Act 1960 (พระราชบัญญัติการจัดซื้อที่ดิน พ.ศ. ๒๕๐๓)
๓. Electricity Supply Act 1990 (พระราชบัญญัติการจัดหาไฟฟ้า พ.ศ. ๒๕๓๓)
กฎหมายมาเลเซียกำหนดให้การจัดหาที่ดินเพื่อการปักและวางเสาส่ายส งไฟฟ้าแรงสูง

ทำได้ผ่านสองช่องทาง คือ
๑) การได้มาซึ่งการเข้าถือสิทธิ (Procurement land through acquisition)

ซึ่งการจ่ายค่าทดแทนจะคำนึงถึงมูลค่าตลาด (Market Value) และค่าเสียหาย รวมถึง
การได้รับบาดเจ็บอันตราย (Damages including injurious affection)

๒) การได้มาทางการทำสัญญาเกี่ยวกับสิทธิเหนือทรัพย์สิน (Procurement land through
Wayleave Procedures)

ซึ่งสิทธิและการครอบครองจะเป็นไปตามมาตรา ๑๐ มาตรา ๑๑ มาตรา ๑๒
มาตรา ๑๕ และมาตรา ๑๖ ของพระราชบัญญัติการจัดหาไฟฟ้า พ.ศ. ๒๕๓๓ และที่ดินที่ถูกใช้ในการปักเสา
และวางเสาสายส่งไฟฟ้านั้น จะยังคงเป็นกรรมสิทธิ์ของเจ้าของที่ดินเช่นเดิมในลักษณะเป็นสิทธิเหนือทรัพย์สิน
ทั้งนี้ มาตราที่กล่าวมาได้กำหนดในเรื่องดังต่อไปนี้

- อำนาจในการมีสิทธิเข้าไปในที่ดินที่ไม่ได้อยู่ในการครอบครองของรัฐและมีอำนาจ
ในการดำเนินการตามขั้นตอนเพื่อติดตั้งอุปกรณ์ไฟฟ้าใด ๆ และเพื่อกระทำการใด ๆ ที่จำเป็น เพื่อให้มั่นใจ
ว่าการติดตั้งนั้นมีความปลอดภัยและมีประสิทธิภาพ

- จ่ายค่าทดแทนให้แก่คู่กรณีที่เกี่ยวข้องได้ในส่วนที่เป็นค่าเสียหาย ค่าเดือดร้อน
รำคาญ หรือค่าการถูกตัดสิทธิ

ทั้งหมดนี้หน่วยงานการไฟฟ้าของมาเลเซียจะกระทำโดยแจ้งเป็นหนังสือล่วงหน้า
ให้แก่เจ้าของที่ดินและกำหนดให้ชัดเจนลงในหนังสือที่แจ้งว่าจะกระทำการใด ๆ บ้างในที่ดินนั้น

ในขณะเดียวกัน หน่วยงานรับผิดชอบหลักเกี่ยวกับการวางระบบโครงข่ายไฟฟ้าของมาเลเซีย
คือ Tenaga Nasional Berhad (TNB) (การไฟฟ้าแห่งชาติมาเลเซีย) มีหลักพื้นฐานของแนวปฏิบัติ เช่น๑๙


๑๙ สรุปข้อมูลในเอกสาร “General Information on TNB’s Transmission Route Selection,

TENAGA NASIONAL” ได้รับจาก TENAGA NASIONAL Berhad แห่งประเทศมาเลเซีย ในโอกาสที่ศาลปกครอง
และสำนักงานศาลปกครองโดยคณะกรรมการด้านวิชาการเกี่ยวกับกฎหมายสิ่งแวดล้อมเดินทางไปศึกษาดูงานทางวิชาการ
เกี่ยวกับความมั่นคงทางพลังงาน หัวข้อ “ระบบเชื่อมโยงไฟฟ้าอาเซียน (ASEAN Power Grid) : ผลกระทบต่อสิ่งแวดล้อม”
ที่ประเทศมาเลเซีย, ๒๒ ธันวาคม ๒๕๕๗


๑๓๔  รวมบทความทางวิชาการ (เอกสารอิเล็กทรอนิกส์) เล่ม ๓



๑. Current Grid System (ระบบโครงข่ายในปัจจุบัน)
การไฟฟ้าแห่งชาติมาเลเซียจะพิจารณาถึงโรงไฟฟ้าหลักที่ใช้งานอยู่ในพื้นที่ต่าง ๆ

ในประเทศที่มีการใช้งานอยู่ในขณะนั้น / ปริมาณความต้องการใช้ไฟฟ้าในบริเวณพื้นที่หนึ่ง ๆ (Supply / Demand
Balance by Area) (โดยเฉพาะอย่างยิ่งพื้นที่ส่วนกลาง ชุมชน เนื่องจากอาจมีความจำเป็นต้องมีการพึ่งพา
ส่งกำลังไฟฟ้าจากพื้นที่อื่นมาให้) / ประเภทและขนาดของเสาส่งไฟฟ้าแรงสูง / Right of Way (ROW)
สิทธิในเขตทาง / ข้อกำหนดในเขตพื้นที่ เช่น เขตป่าสงวน เขตลุ่มน้า เขตเมือง

๒. Supply / Demand Balance (by Area) (ความสมดุลของอุปทานอุปสงค์ (ในพื้นที่))
โดยพิจารณาสถิติการใช้พลังงานไฟฟ้าในแต่ละพื้นที่ควบคู่กับการมีโรงไฟฟ้าหลัก

(Major Power Station) รวมถึงโรงไฟฟ้าพลังน้า (Hydro Power Plant) ประกอบด้วย
๓. Information about Transmission Tower and ROW Requirement (ข้อมูล

เกี่ยวกับเสาสายส่งไฟฟ้าและข้อกำหนดเรื่องสิทธิในเขตทาง)
โดยพิจารณาความสมดุลการใช้งาน ประเภท ขนาด และเสาสายส่งให้สอดคล้อง

กับอุปทานอุปสงค์ในพื้นที่นั้น
๔. Route Selection Challenges (ปัญหาในสถานการณ์การเลือกเส้นทาง)

โดยพิจารณาการเมืองภาคประชาชน เช่น การประท้วงคัดค้านโครงการ
หรือการเดินขบวน ทำให้โครงการมีความล่าช้าและค่าใช้จ่ายโครงการสูงขึ้นเนื่องจากอาจต้องเปลี่ยนแปลง
แผนออกแบบเส้นทางที่ได้ร่างไว้แล้ว ค่าทดแทนที่ดินที่มีมูลค่าเปลี่ยนแปลงไปในทางสูงขึ้น และการเบี่ยงเส้นทาง
ซึ่งต้องมีการรับฟังความเห็น การอินุมัต การเปลี่ยนงบประมาณ จากนั้นจะมีการพิจารณาไปยัง
เรื่องเศรษฐศาสตร์ คือ ปัจจุบันประชาชนจำนวนมากมีการเรียกร้องให้ดำเนินการระบบสายไฟฟ้าใต้ดิน
โดยเฉพาะอย่างยิ่ง ในเขตพื้นที่เมืองเพื่อความสวยงามของทัศนียภาพที่ไม่ต้องมีอะไรมาบดบัง ซึ่งทำให้
ค่าใช้จ่ายในการดำเนินการนี้เพิ่มสูงขึ้นมากกว่าระบบสายไฟฟ้าที่อยู่บนเสา   ทั้งนี้ ทางเลือกอีกข้อคือ
การออกแบบเสาไฟฟ้าแรงสูงชนิด Monopole และสุดท้ายคือ การพิจารณาเรื่องทางเทคนิคเนื่องจาก
ความยากในการเลือกกำหนดแนวเขตที่จะทำการก่อสร้าง การต้องเบี่ ยงเส้นทางด้วยเหตุผลทางเทคนิค
หรือข้อกฎหมายสำหรับพื้นที่นั้น มีความไม่สมบูรณ์ในข้อมูลตำแหน่งที่ตั้ง และปัญหาในข้อมูลตัวเลข
ที่ถูกต้องเพื่อออกแบบเสาและสายส่งไฟฟ้าให้เหมาะกับผืนดินราบและผืนดินยกตัวเนื่องจากสภาพต้นไม้
ในป่าบดบังการสำรวจ

๕. General Concept for Transmission Lines Route Selection (แนวคิดทั่วไป
สำหรับการคัดเลือกเส้นทางวางแนวสายส่งไฟฟ้า)

โดยพิจารณาเรื่องพื้นที่ที่มีการพัฒนาแล้ว และการคำนึงถึงระยะห่างความปลอดภัย
จากสิ่งก่อสร้างสิ่งอำนวยความสะดวกทั้งของเอกชนและของรัฐ โบราณสถาน ความขัดแย้งทางสังคม
และสิ่งแวดล้อม ลดการสำรวจผ่านเขตพื้นที่ป่าสงวน การใช้ระบบสารสนเทศภูมิศาสตร์ (Geographic
Information System) (GIS) เข้ามาช่วยวิเคราะห์เส้นทาง เป็นต้น

๖. Route Selection Process (ขั้นตอนการคัดเลือกเส้นทาง)
๖.๑ พิจารณาข้อบ่งชี้เส้นทางวางแนวสายส่งในเบื้องต้น (Preliminary Route

Identification) เช่น ผู้วางแผนระบบเส้นทางเห็นว่ามีความจำเป็นที่จะต้องมีเส้นทางใหม่เ พิ่มขึ้น
และเป็นการเชื่อมโยงระบบจากจุดหนึ่งไปยังอีกจุดหนึ่ง


สำนักวิจัยและวิชาการ  สำนักงานศาลปกครอง  ๑๓๕



๖.๒ พิจารณาข้อมูลที่ได้รับมา (Data Acquisition) เช่น ภูมิสารสนเทศเชิงพื้นที่
(geospatial) จากหน่วยงานต่าง ๆ ที่เกี่ยวข้อง และการใช้ระบบสารสนเทศภูมิศาสตร์ (Geographic
Information System (GIS)) เป็นข้อมูลประกอบ

๖.๓ วิเคราะห์เส้นทาง (Route Analysis) เช่น โดยการใช้ระบบสารสนเทศภูมิศาสตร์
(GIS) และการวิเคราะห์บนฐานค่าตัวแปรลำดับชัน้ต่าง ๆ เช่น มีถนนตัดผ่าน มีการใช้ที่ดิน ขอบเขตชายแดน
เรื่องอุทกศาสตร์ ระดับความสูงของตำแหน่งทางภูมิศาสตร์ และฐานรูปจำลอง

๖.๔ ทางเลือกเส้นทางที่หลากหลาย (Multiple Route Option) เช่น โดยการให้ระบบ
สารสนเทศภูมิศาสตร์ (GIS) จำลองเส้นทางอื่น ๆ ขึ้นมาให้พิจารณา

๖.๕ การยืนยันตำแหน่งที่ตั้ง (Site Verification) เช่น เพื่อกำหนดเส้นทางที่เป็นไปได้
และเส้นทางที่คัดเลือกจะได้รับการทบทวนตรวจสอบอีกครั้ง โดยหากเส้นทางนั้นไม่เหมาะสมจะมีการพิจารณา
เรื่องการเบี่ยงเส้นทาง

๖.๖ เส้นทางที่เลือกท้ายสุด (Finalizing Route) จะเป็นการเลือกเส้นทางที่พิจารณาแล้ว
เห็นว่ามีความเหมาะสมมากที่สุด  แต่อย่างไรก็ตาม เส้นทางที่กล่าวนี้อาจได้รับการทบทวนอีกครั้ง
หากวิศวกรเห็นว่าไม่เป็นไปตามข้อกำหนดที่ตั้งไว้

๖.๗ งานสำรวจ (Survey Work) เช่น ทำการสำรวจรูปแบบธรรมดาหรือสำรวจ
ทางอากาศ และมีการทำเครื่องหมายบนพื้นดินและเครื่องหมายแบบถาวร

๖.๘ รายงานการศึกษารายละเอียด (Detail Study Report) เช่น ข้อมูลโดยรวม
เกี่ยวกับแผนงาน แผนผัง และการสำรวจเพื่อการเตรียมการ และข้อมูลเอกสารที่ดินที่ใช้ในการวางเส้นทาง

๗. Samples of Survey Data (ตัวอย่างข้อมูลการสำรวจ)
โดยใช้การสำรวจแบบระบบตรวจจับแสงและวัดระยะทางอากาศ (LIDAR Airborne)

(Light Detection and Ranging) และสำรวจแบบลักษณะภูมิประเทศใต้น้า (Bathymetric Survey)
และการกำหนดจุดวางเสาไฟฟ้าโดยใช้โปรแกรม PLS CADD

๕. บทสรุป
ประเด็นพิจารณาเรื่องการเชื่อมโยงโครงข่ายระบบไฟฟ้าระหว่างประเทศเป็นเรื่องที่มี

ความสำคัญโดยที่ข้อพิพาทเกี่ยวกับการกำหนดค่าทดแทนที่ดินและทรัพย์สินที่เกี่ยวข้องกับการใช้อำนาจ
ของการไฟฟ้าฝ่ายผลิตแห่งประเทศไทยตามพระราชบัญญัติการไฟฟ้าฝ่ายผลิตแห่งประเทศไทย พ.ศ. ๒๕๑๑
เป็นข้อพิพาทอีกลักษณะหนึ่งที่ประชาชนฟ้องคดีต่อศาลปกครองเป็นจำนวนมาก  ทั้งนี้ ในหลายคดีมีลักษณะ
องค์ประกอบในคำฟ้อง ข้อเท็จจริง ข้อกฎหมาย ที่แตกต่างกันไปในรายละเอียด และการประกาศกำหนดเขต
ระบบโครงข่ายไฟฟ้าเพื่อให้การไฟฟ้าฝ่ายผลิตแห่งประเทศไทยสามารถเข้าไปในที่ดินของประชาชนเพื่อก่อสร้าง
ปักเสา วางสายส่งไฟฟ้า ในที่ดินที่ประกาศเป็นเขตระบบโครงข่ายไฟฟ้านั้นมีลักษณะเพื่อ “ประโยชน์มหาชน”
หรือ “ประโยชน์สาธารณะ” (Public Interest) หรือ “ประโยชน์ส่วนรวม” (General Interest) เข้ามาเกี่ยวข้อง
อีกทั้งความแตกต่างของการใช้ที่ดินประเภทที่เป็นที่สวน ที่นา ที่ตั้งบ้านเรือน ชุมชน ที่ป่าสงวน ฯลฯ
การทำประโยชน์ในที่ดินเหล่านี้มีความแตกต่างกันในทางเศรษฐกิจ ส่งผลต่อการคำนวณอัตราการจ่าย
ค่าทดแทน แต่อย่างไรก็ตาม รัฐควรมีการคำนึงในข้อสังเกตเกี่ยวกับความเป็นธรรมที่ว่า เมื่อมีการวางแนวเขต
ระบบโครงข่ายไฟฟ้าบนที่ดินบริเวณใดแล้ว ที่ดินบริเวณนั้นจะถูกจำกัดสิทธิในการใช้ประโยชน์ในที่ดิน
ตลอดไป โดยไม่คำนึงถึงผู้มีกรรมสิทธิ์ครอบครองรายใหม่หรือทายาทผู้มีกรรมสิทธิ์ในที่ดินที่ถูกรอนสิทธิ


๑๓๖  รวมบทความทางวิชาการ (เอกสารอิเล็กทรอนิกส์) เล่ม ๓


โดยเขตระบบโครงข่ายไฟฟ้าพาดผ่าน แม้ว่าจะได้รับประโยชน์จากกิจการสาธารณูปโภคไฟฟ้าที่รัฐ
ดำเนินการส่งกระแสไฟฟ้ามาให้ใช้ในบริเวณนั้นซึ่งส่วนใหญ่จะต้องได้รับผลกระทบในการรื้ อย้ายอาคาร
โรงเรือน และสิ่งปลูกสร้าง ต้นไม้ และต้องยอมรับสภาพในการเข้าตรวจสอบ ซ่อมแซม บำรุงรักษาระบบไฟฟ้า
ตามระยะเวลาโดยการไฟฟ้าฝ่ายผลิตแห่งประเทศไทย องค์ประกอบเหล่านี้ทำให้การที่รัฐใช้อำนาจที่มีอยู่
ตามกฎหมาย ไปกระทบสิทธิในทรัพย์สินของบุคคลควรได้รับการพิจารณาให้สอดคล้องกับหลักธรรมาภิบาล
ในเรื่องการกำหนดค่าทดแทนในอัตราที่สมเหตุสมผลและยอมรับได้ ภายใต้หลักการผสมผสานเรื่องสิทธิ
และหน้าที่ตามรัฐธรรมนูญ กฎหมายมหาชนทางเศรษฐกิจ กฎหมายเกี่ยวกับการบริหารจัดการโครงข่ายพลังงาน
เพื่อให้เกิดความสมดุลระหว่างรัฐและเอกชนในกิจการสาธารณะขั้นพื้นฐาน อันจะทำให้ลดปริมาณคดี
ที่ขึ้นสู่ศาลเกี่ยวกับข้อพิพาทเหล่านี้  ทั้งนี้ ผู้เขียนได้ยกกรณีศึกษาในรายงานการวิเคราะห์เกี่ยวกับการปักเสา
และวางระบบโครงข่ายไฟฟ้าของประเทศมาเลเซีย ซึ่งเป็นประเทศเพื่อนบ้านที่มีอาณาเขตติดต่อกับประเทศไทย
และมีความตกลงร่วมกันในการวางระบบโครงข่ายไฟฟ้าซึ่งถือได้ว่า มีการจัดการที่ดีและมีการคัดค้านจาก
ประชาชนเป็นส่วนน้อย โดยผู้เขียนเห็นว่า ข้อพิจารณาเกี่ยวกับระบบโครงข่ายสายส่งไฟฟ้าของการไฟฟ้า
ฝ่ายผลิตแห่งประเทศไทย รวมถึงการแสดงรายละเอียดในขั้นตอนเกี่ยวกับการวางหลักวิศวกรรมศาสตร์
หลักเศรษฐศาสตร์ และหลักสิ่งแวดล้อมของประเทศเพื่อนบ้านที่ได้ยกขึ้นมาประกอบข้อพิจารณาข้างต้นนี้
อาจเป็นประโยชน์ในการพิจารณาคดีในระบบไต่สวนของศาลปกครองไทย ผู้ครอบครองที่ดินที่มีสายส่ง
ไฟฟ้าแรงสูงพาดผ่าน และบุคคลอื่นใดที่สนใจในเรื่องข้างต้น










หลักกฎหมายว่าด้วยโทษปรับทางปกครองหรือการปรับเป็นพินัยในระบบกฎหมายเยอรมัน :
วิเคราะห์เปรียบเทียบกับร่างพระราชบัญญัติว่าด้วยการปรับเป็นพินัย พ.ศ. ....*


วันรัฐ  งามนิยม**


ภาค ๑

หลักการพื้นฐานว่าด้วยการกระทำที่ขัดต่อกฎระเบียบ (Ordnungswidrigkeit)
และการปรับเป็นพินัย/ค่าปรับ (Geldbuße) ในระบบกฎหมายเยอรมัน :

ประวัติความเป็นมาและสถานะทางกฎหมาย๑

ความเบื้องต้น

การกระทำผิดต่อบทกฎหมายนั้น ไม่ใช่ทุกการกระทำผิดต้องสมควรถูกลงโทษอาญา
เพราะการกระทำบางประการไม่ใช่อาชญากรรม แต่ยังคงสมควรถูกตำหนิ จึงมีแนวคิดให้การกระทำที่ไม่ได้ร้ายแรง
อันสมควรลงโทษอาญา ให้ลงโทษโดยการปรับที่ไม่ใช่การปรับทางอาญา กฎหมายหลักอันเป็นกฎหมายกลาง
ในเรื่องนี้ คือ รัฐบัญญัติว่าด้วยการกระทำที่ขัดต่อกฎระเบียบ (Gesetz über Ordnungswidrigkeiten)
โดยให้ฝ่ายปกครองเป็นผู้ออกคำสั่งลงโทษปรับได้เอง แต่ยังเปิดช่องทางให้มีการโต้แย้งคำสั่งไปสู่องค์กรตุลาการได้

พัฒนาการในประเทศไทยนั้น ได้มีการร่างกฎหมายระดับพระราชบัญญัติที่ชื่อว่า
“ร่างพระราชบัญญัติว่าด้วยการปรับเป็นพินัย พ.ศ. ....” ซึ่งจัดทำโดยคณะกรรมการพัฒนากฎหมาย
(ฉบับที่ลงเผยแพร่เพื่อรับฟังความคิดเห็นของสาธารณชน)๒ โดยในรายงานสรุปผลรับฟังความคิดเห็นเกี่ยวกับ
ร่างพระราชบัญญัตินี้๓ ระบุว่าได้นำหลักการมาจากประเทศเยอรมนี โดยมีสาระสำคัญว่า กำหนดให้เป็น
กฎหมายกลางในการพิจารณาและกำหนดมาตรการในการลงโทษผู้ที่กระทำการฝ่าฝืนหรือไม่ปฏิบัติตาม
กฎหมายที่ไม่ใช่ความผิดร้ายแรงและไม่กระทบโดยตรงต่อความสงบเีรยบร้อยหรือความปลอดภัยของ


* เผยแพร่ครั้งแรกในอินทราเน็ตสำนักวิจัยและวิชาการ เดือนมีนาคม ๒๕๖๕
** นิติศาสตรมหาบัณฑิต (Magister legum, LL.M.) (summa cum laude) Universität Potsdam

สหพันธ์สาธารณรัฐเยอรมนี , นิติศาสตรมหาบัณฑิต (กฎหมายมหาชน) , นิติศาสตรบัณฑิต (เกียรตินิยมอันดับสอง)
และศิลปศาสตรบัณฑิต (รัสเซียศึกษา) (เกียรตินิยมอันดับสอง) มหาวิทยาลัยธรรมศาสตร์, ศิลปศาสตรบัณฑิต (รัฐศาสตร์)
มหาวิทยาลัยรามคำแหง , พนักงานคดีปกครองชำนาญการ กลุ่มศึกษากฎหมายมหาชน ๒ สำนักวิจัยและวิชาการ
สำนักงานศาลปกครอง

บทความนี้เป็นความเห็นทางวิชาการของผู้เขียนซึ่งเขียนขึ้นก่อนการประกาศใช้พระราชบัญญัติ
ว่าด้วยการปรับเป็นพินัย พ.ศ. ๒๕๖๕

๑ บทความส่วนนี้ (ภาค ๑) ปรับปรุงเมื่อเดือนพฤศจิกายน ๒๕๖๔ จากบทความเดิมของผู้เขียน
ฉบับเดือนมกราคม ๒๕๖๔ (ฉบับเผยแพร่ในระบบอินทราเน็ตของสำนักงานศาลปกครอง) โดยมีการปรับปรุงทั้งในด้านเนื้อหา
และชื่อบทความ ซึ่งในส่วนคำแปลของ Geldbuße เดิมผู้เขียนแปลโดยใช้ถ้อยคำตามร่างพระราชบัญญัติว่าด้วยการปรับ
เป็นพินัย พ.ศ. .... แต่บทความฉบับปรับปรุงนี้ ผู้เขียนเปลี่ยนเป็น “ค่าปรับ”.

๒ ดู ชาญชัย แสวงศักดิ์, โทษทางปกครอง : กฎหมายเปรียบเทียบ, (กรุงเทพฯ : วิญญูชน, ๒๕๖๓), น. ๓๔๑.
๓ “รายงานสรุปผลการรับฟังความคิดเห็นร่างพระราชบัญญัติว่าด้วยการปรับเป็นพินัย พ.ศ. ....”,

สำนักงานคณะกรรมการกฤษฎีกา, สืบค้นเมื่อวันที่ ๒๙ ตุลาคม ๒๕๖๔, จาก https://www.krisdika.go.th/data/news/news14412.pdf.


๑๓๘  รวมบทความทางวิชาการ (เอกสารอิเล็กทรอนิกส์) เล่ม ๓


ประชาชน โดยมาตรา ๓๕ ของร่างพระราชบัญญัตินี้ได้บัญญัติว่า “ให้เปลี่ยนความผิดที่มีโทษปรับ
ทางปกครองบรรดาที่บัญญัติไว้ในกฎหมายทั้งปวงที่ยังใช้บังคับอยู่ในวันก่อนพ้นกำหนดเวลาดังกล่าว เป็นความผิด
ทางพินัยและเปลี่ยนอัตราโทษปรับทางปกครอง เป็นอัตราค่าปรับเป็นพินัยตามร่างพระราชบัญญัตินี้”

บทความส่วนนี้ (ภาค ๑) เน้นอธิบายถึงพัฒนาการของรัฐบัญญัติว่าด้วยการกระทำที่ขัด
ต่อกฎระเบียบ (Gesetz über Ordnungswidrigkeiten) การวิเคราะห์ถึงสถานะทางกฎหมาย หลักกฎหมาย
ที่จะนำมาปรับใช้ การดำเนินการปรับเป็นพินัย/ค่าปรับและวิธีพิจารณาที่เกี่ยวข้อง กล่าวคือ บทความส่วนนี้
เน้นอธิบายหลักการของเยอรมัน ส่วนการวิเคราะห์ร่างพระราชบัญญัติว่าด้วยการปรับเป็นพินัย พ.ศ. ....
เปรียบเทียบกับระบบกฎหมายเยอรมัน ผู้เขียนจะได้อธิบายในส่วนต่อไป (ภาค ๒ ของบทความ)

๑. คำศัพท์ที่เกี่ยวข้องเบื้องต้น
คำว่า “พินัย” นั้น พจนานุกรมกฎหมายของขุนสมาหารหิตะคดี (โป๊ โปรคุปต์) ซึ่งตีพิมพ์

ครั้งแรกเมื่อ พ.ศ. ๒๔๗๔ ได้ให้ความหมายไว้ว่า “เงินค่าปรับซึ่งกำหนดไว้ในคำพิพากษาว่าให้ปรับเป็นของหลวง
(ป. ก. อ. มาตรา ๑๗)”๔ ซึ่งกฎหมายลักษณะอาญา รัตนโกสินทร์ ศก ๑๒๗ (พ.ศ. ๒๔๕๑) ซึ่งเป็นประมวล
กฎหมายอาญาฉบับแรกของไทยนั้น มาตรา ๑๗ บัญญัติว่า “โทษปรับนั้น ท่านหมายความว่า จำนวนเงิน
อันกำหนดไว้ในคำพิพากษา ให้ปรับเปนพนัยหิลวง”๕ พจนานุกรมฉบับราชบัณฑิตยสถาน พ.ศ. ๒๕๕๔
ให้ความหมายของคำว่า “พินัยหลวง” ไว้ว่า “น. เงินค่าปรับเป็นของหลวง เช่น ปรับเป็นพินัยหลวง. แม่คำ
ของ “พินัยหลวง” คือ พินัย” ซึ่งให้ความหมายของคำว่า “พินัย” ไว้ว่า “น. เงินค่าปรับที่จ่ายให้ทางราชการ.
(ป., ส. วนยิ).” ใน “คลังศัพท์” ของนววรรณ พันธุเมธา จัดให้คำว่าพินัยอยู่ในหมวด “เงินที่ต้องจ่ายเมื่อมีคดี”
โดยให้นิยามว่า “เงินค่าปรับเป็นภาคหลวง”๖ ข้อสังเกตของผู้เขียนข้างต้นนี้สอดคล้องกับบทความที่เกี่ยวข้อง
กับร่างพระราชบัญญัติว่าด้วยการปรับเป็นพินัย พ.ศ. .... ซึ่งให้เหตุผลที่มาของคำว่า “พินัย” ว่าเป็นถ้อยคำ
ที่เคยใช้ในกฎหมายตราสามดวง และในกฎหมายลักษณะอาญา ร.ศ. ๑๒๗ พระราชบัญญัติจัดวางการรถไฟ
แลทางหลวง พุทธศักราช ๒๔๖๔ เป็นต้น๗

ในส่วนถ้อยคำภาษาเยอรมันนั้น “Ordnungswidrigkeiten (Regulatory Offences๘)”
มีการแปลเป็นภาษาไทยไว้หลายแบบ เช่น “ความผิดที่ฝ่าฝืนระเบียบ”๙ “การกระทำผิดกฎระเบียบ/ความผิด


๔ สมาหารหิตะคดี (โป๊ โปรคุปต์), ขุน, พจนานุกรมกฎหมาย, พิมพ์ครั้งที่ ๑ พ.ศ. ๒๔๗๔ (กรุงเทพฯ : วิญญูชน,

๒๕๖๓), น. ๒๔๘.
๕ ราชกิจจานุเบกษา เล่ม ๒๔ ตอน ๙ วันที่ ๑ มิถุนายน ร.ศ. ๑๒๗ (พ.ศ. ๒๔๕๑), น. ๒๑๔.
๖ นววรรณ พันธุเมธา, คลังศัพท์, พิมพ์ครั้งที่ ๙ (กรุงเทพฯ : อมรินทร์, ๒๕๖๓), น. ๘๔๖.
๗ “ทำไมต้องปรับเป็นพินัย”, ธำรงลักษณ์ ลาพินี, สืบค้นเมื่อวันที่ ๒๙ ตุลาคม ๒๕๖๔, จาก http://web.

krisdika.go.th/data/activity/act303.pdf : น. ๑๗. บทความนี้เผยแพร่ในเว็บไซต์ของสำนักงานคณะกรรมการกฤษฎีกา
เมื่อวันที่ ๓ กุมภาพันธ์ ๒๕๖๔ ภายหลังจากการเผยแพร่บทความของผู้เขียน (ฉบับเดือนมกราคม ๒๕๖๔) ในระบบ
อินทราเน็ตของสำนักงานศาลปกครอง.

๘ คำแปลภาษาอังกฤษ จาก https://www.gesetze-im-internet.de/englisch_owig/englisch_
owig.html#p0013.

๙ คณิต ณ นคร, กฎหมายอาญาภาคทั่วไป, พิมพ์ครั้งที่ ๗ (กรุงเทพฯ : วิญญูชน, ๒๕๖๓), น. ๑๖๘.


สำนักวิจัยและวิชาการ  สำนักงานศาลปกครอง  ๑๓๙



Ordnungswidrigkeit
กลุ่มที่มีคำว่า "ทางปกครอง"
• การกระทำผิดทางปกครอง
• โทษทางปกครอง
• ความผิดทางปกครอง

กลุ่มอื่น
• ความผิดที่ฝ่าฝืนระเบียบ
• การกระทำผิดกฎระเบียบ
• ความผิดต่อกฎระเบียบ

Geldbuße
กลุ่มที่มีคำว่า "ทางปกครอง"
• โทษปรับทางปกครอง
• การลงโทษปรับในทางปกครอง
• ค่าปรับทางปกครอง

กลุ่มที่เรียกว่า พินัย

ต่อกฎระเบียบ”๑๐ “การกระทำผิดทางปกครอง”๑๑ “โทษทางปกครอง/ความผิดทางปกครอง”๑๒ เป็นต้น
ส่วนคำว่า “Geldbuße (regulatory fine๑๓/monetary penalty๑๔)” มีการแปลไว้ทั้งที่ตรงกับร่างพระราชบัญญัติ
ว่าด้วยการปรับเป็นพินัย พ.ศ. .... ของไทย คือ “พินัย”๑๕ และการแปลแบบอื่น เช่น “โทษปรับทางปกครอง”๑๖
“การลงโทษปรับในทางปกครอง”๑๗ “ค่าปรับทางปกครอง”๑๘ เป็นต้น คำแปลข้างต้นสามารถจัดกลุ่มได้ดังนี้
















๑๐ กมลชัย รตนัสกาววงศ์, “ทฤษฎีและแนวคิดเกี่ยวกับการกำหนดโทษทางปกครองในการตรากฎหมาย”,

ในการสัมมนา เรื่อง “หลักเกณฑ์การกำหนดโทษทางปกครองในการตรากฎหมาย”, จัดโดยสำนักงานคณะกรรมการกฤษฎีกา,
กรุงเทพฯ, ๒๕๖๐ : น. ๓-๔.

๑๑ มานิตย์ วงศ์เสรี, “เกณฑ์การกำหนดโทษทางปกครอง”, ในการสัมมนา เรื่อง “หลักเกณฑ์
การกำหนดโทษทางปกครองในการตรากฎหมาย”, จัดโดยสำนักงานคณะกรรมการกฤษฎีกา, กรุงเทพฯ, ๒๕๖๐ : น. ๖ ;
วรนารี สิงห์โต, “หลักกฎหมายทั่วไปเกี่ยวกับการกระทำผิดทางปกครองและโทษทางปกครองในระบบกฎหมายเยอรมัน”,
สืบค้นเมื่อวันที่ ๒๔ ธันวาคม ๒๕๖๓, จาก http://web.krisdika.go.th/data/activity/act303.pdf.

๑๒ สุรสิทธิ์ แสงวิโรจนพัฒน์, วิเคราะห์คำพิพากษาศาลฎีกาด้วยหลักกฎหมายอาญาเยอรมัน ,
(กรุงเทพฯ : เจริญรัฐการพิมพ์, ๒๕๕๘), น. ๕.

๑๓ คำแปลภาษาอังกฤษ จาก https://www.gesetze-im-internet.de/englisch_owig/englisch_
owig.html#p0013.

๑๔ คำแปลภาษาอังกฤษ จาก Daniel Ohana, “ADMINISTRATIVE PENALTIES IN THE “RECHTSSTAAT” :
ON THE EMERGENCE OF THE “ORDNUNGSWIDRIGKEIT” SANCTIONING SYSTEM IN POST-WAR GERMANY”,
The University of Toronto Law Journal, Vol. 64, No. 2, 243, p. 264 (2014).

๑๕ คณิต ณ นคร, อ้างแล้ว เชิงอรรถที่ ๘, น. ๑๖๘.
๑๖ กมลชัย รตนัสกาววงศ์, อ้างแล้ว เชิงอรรถที่ ๙, น. ๒.
๑๗ มานิตย์ วงศ์เสรี, อ้างแล้ว เชิงอรรถที่ ๑๐, น. ๕.
๑๘ วรเจตน์ ภาคีรัตน์, วิธีปฏิบัติราชการทางปกครองในระบบกฎหมายเยอรมัน, (กรุงเทพฯ : วิญญูชน,

๒๕๔๙), น. ๑๗๑ และวรนารี สิงห์สุวงษ์, “การนำบทบัญญัติว่าด้วยการบังคับทางปกครองตามกฎหมายว่าด้วยวิธีปฏิบัติ
ราชการทางปกครองมาใช้บังคับกับการบังคับชำระค่าปรับทางปกครองโดยอนุโลม”, สืบค้นเมื่อวันที่ ๒๔ ธันวาคม ๒๕๖๓,
จาก https://www.krisdika.go.th/data/activity/act13697.pdf.


๑๔๐  รวมบทความทางวิชาการ (เอกสารอิเล็กทรอนิกส์) เล่ม ๓



ในเบื้องต้นพิจารณาได้ว่า ถ้อยคำว่า “พินัย” เป็นถ้อยคำที่มีมานาน ไม่ใช่คำที่ประดิษฐ์
ขึ้นมาใหม่ เพียงแต่ความหมายของถ้อยคำก็มีพัฒนาการตามยุคสมัย ซึ่งเดิมนั้น การปรับเป็นพินัยหลวง
ต้องทำโดยคำพิพากษา แต่ความหมายปัจจุบันตามพจนานุกรมนั้น พินัยมีนัยแต่เพียงว่าเป็นเงินค่าปรับ
ที่จ่ายให้ทางราชการ  ทั้งนี้ หากมีการตรากฎหมายโดยใช้ถ้อยคำว่า “พินัย” ย่อมต้องพิจารณาความหมาย
ทางกฎหมายต่อไป

ผู้เขียนแปลคำว่า “Geldbuße” ว่า “ค่าปรับ”๑๙ ส่วนคำว่า “Ordnungswidrigkeit”
ผู้เขียนแปลว่า “การกระทำที่ขัดต่อกฎระเบียบ” โดยผู้เขียนจะแปลความโดยไม่ใส่คำขยายด้วยคำว่า
“-ทางปกครอง/-ทางอาญา” เพื่อหลีกเลี่ยงปัญหาในการการตีความถ้อยคำในเบื้องต้น  อย่างไรก็ตาม
ในบทความชิ้นนี้ เพื่อหลีกเลี่ยงความสับสนในทางถ้อยคำ ผู้เขียนจะคงถ้อยคำภาษาเยอรมันไว้บางส่วน

๒. พัฒนาการของรัฐบัญญัติว่าด้วย Ordnungswidrigkeiten
ในส่วนนี้ เริ่มต้นภายหลังสงครามโลกครั้งที่สองและภายหลังจากการก่อตั้งสหพันธ์

สาธารณรัฐเยอรมนี โดยวิเคราะห์ถึงกระบวนการในชัน้ร่างรัฐบัญญัติว่าด้วยการกระทำที่ขัดต่อกฎระเบียบ
(Gesetz über Ordnungswidrigkeiten - ต่อไปเรียกว่า “รัฐบัญญัติว่าด้วย Ordnungswidrigkeiten”)
โดยเริ่มจากช่วงก่อนและหลังการตรารัฐบัญญัติว่าด้วย  Ordnungswidrigkeiten ฉบับปี ค.ศ. ๑๙๕๒
และฉบับปี ค.ศ. ๑๙๖๘ ตามด้วยการแก้ไขประมวลกฎหมายอาญาในเรื่องการยกเลิกลหุโทษ  ทั้งนี้ จะพิจารณา
เน้นไปเรื่องข้อความคิดพื้นฐานและเขตอำนาจศาล การศึกษาในส่วนนี้เป็นส่วนหนึ่งของการตีความ
กฎหมายผ่านทางการศึกษาประวัติความเป็นมาของกฎหมาย (Historische Auslegung) ดังนี้

๒.๑ ยุคสมัยก่อนการตรารัฐบัญญัติว่าด้วย Ordnungswidrigkeiten๒๐
คำว่า “การกระทำที่ขัดต่อกฎระเบียบ (Ordnungswidrigkeit)” บัญญัติไว้เป็นครั้งแรก

ในรัฐบัญญัติว่าด้วยกฎหมายอาญาในอาชญากรรมทางเศรษฐกิจ ฉบับปี ค.ศ. ๑๙๔๙ (Wirtschaftsstrafgesetz
1949)๒๑ รัฐบัญญัติฉบับนี้ตราขึ้นใช้บังคับในเขตปกครองเยอรมนีของฝ่ายสัมพันธมิตรตะวันตก (สหราชอาณาจักร
สหรัฐอเมริกา และสาธารณรัฐฝรั่งเศส โดยเรียกเขตปกครองนี้ว่า “das Vereinigte Wirtschaftsgebiet
(1947-1949)”๒๒) โดยตราขึ้นใช้บังคับก่อนการประชุมสภาผู้แทนราษฎรแห่งสหพันธ์สาธารณรัฐเยอรมนี


๑๙ เดิมผู้เขียนใช้คำแปลว่า “พินัย หรือ ปรับเป็นพินัย” ตามร่างพระราชบัญญัติว่าด้วยการปรับเป็นพินัย
พ.ศ. .... เพียงอย่างเดียว แต่เมื่อพิจารณาโดยละเอียดแล้ว เห็นว่า การใช้คำแปลจากถ้อยคำในร่างพระราชบัญญัติข้างต้นนั้น
รูปคำน่าจะไม่ตรงกับรูปคำภาษาเยอรมันแบบตรงตัว อีกทั้งการใช้คำว่าพินัยก็ยังมีข้อน่าพิจารณาต่อไปว่า พินัยควรมี
ความหมายว่าอย่างไร เพราะเป็นคำเก่าในภาษากฎหมายไทยที่ไม่ได้นำมาใช้นานมาก และคำนี้อาจจะไม่ตรงตามลักษณะ
ของ Geldbuße ในระดับที่แทนถ้อยคำกันได้ ผู้เขียนจึงเปลี่ยนคำแปลให้ตรงตามความหมายที่คนไทยโดยทั่วไปเข้าใจได้
และใช้วิธีทับศัพท์ด้วยรูปคำศัพท์เยอรมันแทนการแปลตามถ้อยคำในร่างพระราชบัญญัติว่าด้วยการปรับเป็นพินัย พ.ศ. ....
ซึ่งการใช้วิธีแปลคำโดยระบุคำแปลมากกว่าหนึ่งแบบนั้น ผู้เขียนเทียบเคียงตัวอย่างจากการใช้ “ถ้อยคำกลาง” ดู บรรเจิด สิงคะเนติ,
หลักกฎหมายมหาชน หลักนิติธรรม/นิติรัฐ ในฐานะ “เกณฑ์” จำกัดอำนาจรัฐ, พิมพ์ครั้งที่ ๒ (กรุงเทพฯ : วิญญูชน, ๒๕๖๑), น. ๒๗.

๒๐ รายละเอียดที่มาและวิวัฒนาการของกฎหมายตั้งแต่ยุคการยกร่างประมวลกฎหมายอาญาเยอรมัน
ค.ศ. ๑๘๗๑ ดู คนันท์ ชัยชนะ, “มาตรการทางกฎหมายสำหรับความผิดที่ไม่ร้ายแรงในประเทศเยอรมนี กฎหมายว่าด้วย
ความผิดต่อกฎระเบียบ (Gesetz über Ordnungswidrigkeiten) ตอนที่ ๑”, ใน วารสารกฤษฎีกา เล่ม ๑ ตอน ๒ เดือนเมษายน
๒๕๖๔, น. ๗๒.

๒๑ Gesetzblatt der Verwaltung des Vereinigten Wirtschaftsgebiets 1949, S. 193.
๒๒ Vgl. Ulrich Eisenhardt, Deutsche Rechtsgeschichte, 6. Auflage 2013, Rn. 917 f.


สำนักวิจัยและวิชาการ  สำนักงานศาลปกครอง  ๑๔๑


ชุดแรก เจตนารมณ์ของกฎหมายฉบับนี้มาจากการปฏิรูปแนวคิดในยุคของนาซีเยอรมันเรื่อง “Ordnungsstrafe”
ซึ่งเป็นคำสั่งที่ฝ่ายปกครองลงโทษได้เองโดยไม่ต้องผ่านศาล โดยมาปรับใช้ให้สอดรับกับหักลนิติรัฐ (Rechtsstaat)
เพื่อลดทอนความเป็น “รัฐตำรวจ (Polizeistaat)”๒๓

รัฐบัญญัติฉบับนี้เป็นการเริ่มแนวคิดในการแบ่งแยก Ordnungswidrigkeit ออกจาก
การกระทำผิดทางอาญาในความหมายอย่างแคบ ได้รับอิทธิพลมาจาก Eberhard Schmidt ซึ่งเป็น
นักกฎหมายอาญา๒๔ (นำแนวคิดของ James Goldschmidt มาด้วยบางส่วน ซึ่งผู้เขียนจะได้กล่าวต่อไป)๒๕
โดย Ordnungswidrigkeiten นั้น เป็นการลงโทษจากการกระทำที่ละเมิดต่อกฎหมาย เคียงคู่ไปกับ
ความผิดอาญาประเภทต่าง ๆ ได้แก่ Verbrechen (ความเป็นอาชญากรรม/ความผิดอาญา๒๖ - ความผิด
ที่มีโทษจำคุกตั้งแต่หนึ่งปี) Vergehen (ความผิดที่มีโทษจำคุกต่ากว่าหนึ่งปี หรือโทษปรับทางอาญา )
และ Übertretung (ความผิดลหุโทษ เป็นความผิดทางอาญาที่ไม่มีในระบบกฎหมายเยอรมันแล้ว)๒๗
ปัญหาที่ Eberhard Schmidt ชี้ให้เห็นจากรัฐบัญญัติว่าด้วยกฎหมายอาญาในอาชญากรรมทางเศรษฐกิจ
ฉบับเก่า คือ การที่ไม่ได้แบ่งแยกว่าการกระทำใดผิดในทางอาญา/การยติธุรรม (Justizdelikt) การกระทำใด
ผิดในทางปกครอง (Verwaltungsdelikt) ออกจากกันให้ชัดเจน๒๘

ในหมวด ๑ (Erster Abschnitt) ของรัฐบัญญัติฉบับนี้บัญญัติถึงเรื่อง “การกระทำผิด
ทางอาญาในอาชญากรรมทางเศรษฐกิจ (Wirtschaftsstraftaten)” ส่วนในหมวด ๒ (Zweiter Abschnitt)
บัญญัติถึงเรื่อง “การละเมิด (Zuwiderhandlungen)” ซึ่งนิยามไว้ว่า เป็นการกระทำที่สามารถเป็นการกระทำผิด
ทางอาญาในอาชญากรรมทางเศรษฐกิจ (Wirtschaftsstraftaten) หรือการกระทำที่ขัดต่อกฎระเบียบ
(Ordnungswidrigkeiten) โดยการละเมิดที่จะเป็นการกระทำผิดอาญาในอาชญากรรมทางเศรษฐกิจนั้น
กำหนดไว้เป็นกรณี (Einzelfall)๒๙ ซึ่งในมาตรา ๖ วรรคสอง ได้บัญญัติไว้โดยสรุปได้ว่า ละเมิดผลประโยชน์
ของรัฐในการดำรงอยู่และการรักษาระบบระเบียบทางเศรษฐกิจโดยรวมหรือในแต่ละพื้นที่ เช่น เป็นการทำให้
เสียประสิทธิภาพของระบบระเบียบเศรษฐกิจที่ได้รับการคุ้มครองโดยรัฐ (die Leistungsfähigkeit der
staatlich geschützten Wirtschaftsordnung zu beeinträchtigen) เป็นต้น หากไม่เข้าเงื่อนไขดังกล่าวนี้
การกระทำนั้นจะเป็นเพียง Ordnungswidrigkeit


๒๓ See Daniel Ohana, “ADMINISTRATIVE PENALTIES IN THE “RECHTSSTAAT” : ON THE EMERGENCE

OF THE “ORDNUNGSWIDRIGKEIT” SANCTIONING SYSTEM IN POST-WAR GERMANY”, The University of Toronto
Law Journal, Vol. 64, No. 2, 243, p. 263 and 289 (2014).

๒๔ Erik Kraatz, Ordnungswidrigkeitenrecht, 2020, § 1 Rn. 16.
๒๕ Eberhard Schmidt, Süddeutsche Juristen-Zeitung 1948, 225 (230).
๒๖ คำแปลโดย คณติ ณ นคร, อ้างแล้ว เชิงอรรถที่ ๘, น. ๑๖๘.
๒๗ Erik Kraatz, Ordnungswidrigkeitenrecht, 2020, § 1 Rn. 16.  มีการแปลคำศัพท์ทั้ งสาม

เป็นภาษาอังกฤษไว้ว่า “crimes (Verbrechen)” “delicts (Vergehen)” “contraventions (Übertretung)” see Daniel Ohana,
“ADMINISTRATIVE PENALTIES IN THE “RECHTSSTAAT” : ON THE EMERGENCE OF THE “ORDNUNGSWIDRIGKEIT”
SANCTIONING SYSTEM IN POST-WAR GERMANY”, The University of Toronto Law Journal, Vol. 64, No. 2, 243,
p. 250 (2014).

๒๘ Eberhard Schmidt, Süddeutsche Juristen-Zeitung 1948, 225 (230).
๒๙ Diethelm Klesczwski, Ordnungswidrigkeitenrecht, 2. Auflage 2016, Rn. 53 ff.


๑๔๒  รวมบทความทางวิชาการ (เอกสารอิเล็กทรอนิกส์) เล่ม ๓



ในหมวด ๓ (Dritter Abschnitt) ของรัฐบัญญัติฉบับนี้บัญญัติเรื่อง Ordnungswidrigkeiten ว่า
ให้ลงโทษโดยการปรับ (Geldbuße) และมีข้อสังเกตว่า มาตรา ๑๐๐ บัญญัติให้ทั้งการกระทำผิดทางอาญา
ในอาชญากรรมทางเศรษฐกิจ (Wirtschaftsstraftaten) และการกระทำที่ขัดต่อกฎระเบียบ (Ordnungswidrigkeiten)
อยู่ในเขตอำนาจของศาลยุติธรรม

๒.๒ รัฐบัญญัติว่าด้วย Ordnungswidrigkeiten ฉบับปี ค.ศ. ๑๙๕๒
วันที่ ๒๘ มีนาคม ค.ศ. ๑๙๕๑ ได้มีการเสนอร่างรัฐบัญญัติว่าด้วยการกระทำที่ขัด

ต่อกฎระเบียบต่อสภาผู้แทนราษฎรแห่งสหพันธ์สาธารณรัฐเยอรมนี๓๐ แยกออกเป็นรัฐบัญญัติต่างหากจาก
รัฐบัญญัติว่าด้วยกฎหมายอาญาในอาชญากรรมทางเศรษฐกิจ

ผู้ร่างกฎหมายเห็นว่า สมควรให้มีการแยกการกระทำบางประเภทที่เป็น “ละเมิด
ต่อระเบียบทางปกครอง” ออกจากการกระทำความผิดในทางอาญา ในเหตุผลของร่างกฎหมายระบุว่า
เป็นการต่อยอดจากงานของ James Goldschmidt เรื่อง “Das Verwaltungsstrafrecht (1902)”๓๑
โดย James Goldschmidt ได้ศึกษาทั้งในทางประวัติความเป็นมาของกฎหมายตั้งต้นย้อนกลับไปถึงยุคสมัย
ของ “Banngewalt der fränkischen Könige” (ราวคริสต์ศตวรรษที่ ๙) กล่าวคือ เป็นการใช้พระราชอำนาจ
ของกษัตริย์ในฐานะผู้นำขององค์กรฝ่ายปกครองต่อข้าราชบริพาร สั่งเป็นข้อปฏิบัติและข้อห้ามปฏิบัติ
หากฝ่าฝืนแล้ว พระองค์ออกเป็นคำสั่งลงโทษ “ค่าปรับ (Buße)”๓๒ จากนั้น James Goldschmidt ได้อธิบาย
เรื่องความพยายามในการแบ่งแยกระหว่าง “การรักษาระเบียบและรักษาความสงบเีรยบร้อย (Ordnung
und Polizei๓๓)” กับกฎหมายอาชญา/กฎหมายอาญา (Kriminalstrafrecht)๓๔ โดยตำราในยุคปัจจุบัน
ได้ยกตัวอย่างกฎหมายหลายฉบับในอดีตที่เกี่ยวข้องกับเรื่องนี้ เช่น กฎหมายในยุคของจักรพรรดิคาร์ลที่ ๕
แห่งจักรวรรดิโรมันอันศักดิ์สิทธิ์ (Karl V.) ที่ชื่อว่า “Peinliche Gerichtordnung 1532” และชัดเจนยิ่งขึ้นในยุค
การเกิดขึ้นของรัฐสมัยใหม่ เช่น ประมวลกฎหมายทั่วไปแห่งรัฐัปรสเซีย (Das Allgemeine Landrecht für die
Preußischen Staaten 1794) และในรัฐธรรมนูญฉบับแฟรงเฟิร์ต (Frankfurter Reichsverfassung 1848 –
เป็นรัฐธรรมนูญที่ไม่ได้บังคับใช้) เป็นต้น ซึ่งสรุปความได้ว่าเป็นการศึกษาถึงพัฒนาการแบ่งแยกระหว่าง
โทษอาญาที่ต้องให้ศาลมีคำพิพากษาลงโทษกับโทษที่ฝ่ายปกครองลงโทษได้เอง๓๕ James Goldschmidt
ได้อธิบายถึงวัตถุประสงค์ของ Verwaltungsstrafrecht ว่า เป็นการกระทำผิดในทางปกครอง (Verwaltungsdelikt)


๓๐ Bundestag Drucksache Nr. 1/2100, S. 1.
๓๑ Bundestag Drucksache Nr. 1/2100, S. 14.
๓๒ James Goldschmidt, Das Verwaltungsstrafrecht, 1902, S. 1 ff.
๓๓ คำว่า “Polizei (เดิมสะกดว่า [Polizey])” นั้น จะมีการแปลในเบื้องต้นว่า “อำนาจตำรวจ” เพียงแต่ว่า

คำว่า “Polizei” แรกเดิมทีพัฒนาจากแนวคิดของ “Polizeistaat (แปลในเบื้องต้นว่า “รัฐตำรวจ”)” จากยุครัฐสมบูรณาญาสิทธิราชย์
(Absolutismus) รัฐยุคนี้ไม่มีแนวคิดในการแบ่งแยกอำนาจรัฐ แต่ยึดถือการใช้อำนาจเพื่อการรักษาระเบียบที่ดีของส่วนรวม
(Zustand einer guten Ordnung des Gemeinwesens) โดยไม่มีการตรวจสอบ ต่อมาด้วยแนวคิดเสรีนิติรัฐได้ปรับเปลี่ยน
แนวคิดดังกล่าว ว่าภารกิจของการป้องกันภัยหรือการรักษาความสงบเีรยบร้อยสาธารณะ (Schutz der öffentlichen
Sicherheit und Ordnung) ซึ่งถูกตรวจสอบได้โดยศาล เป็นของ “Polizei” ซึ่งแปลในเบื้องต้นเป็นภาษาไทยได้ว่า “ตำรวจ”
Vgl. Friedrich Schoch in: Schoch (Hrsg.), Besonderes Verwaltungsrecht, 2018, Kap. 1 Rn. 3 ff.

๓๔ James Goldschmidt, Das Verwaltungsstrafrecht, 1902, S. 70.
๓๕ Siehe Erik Kraatz, Ordnungswidrigkeitenrecht, 2020, § 1 Rn. 5 ff. ; Diethelm Klesczwski,

Ordnungswidrigkeitenrecht, 2. Auflage 2016, Rn. 53 ff.


สำนักวิจัยและวิชาการ  สำนักงานศาลปกครอง  ๑๔๓


อันเป็นความผิดระดับลหุโทษที่ไม่ใช่โทษอาญา เนื่องจากเป็นการกระทำที่ขัดต่อเพียงกฎระเบียบ
ของฝ่ายปกครอง๓๖

ผู้เขียนตั้งข้อสังเกตว่า การที่ James Goldschmidt เลือกใช้คำว่า “Verwaltungsstrafrecht” นั้น
เมื่อพิจารณาแยกถ้อยคำจะประกอบไปด้วย “Verwaltung” ซึ่งแปลความได้ว่า “ฝ่ายปกครอง/การปกครอง”
ส่วนคำว่า “Strafrecht” ในปัจจุบันความหมายทั่วไปแปลว่า “กฎหมายอาญา” โดยถ้อยคำว่า “Strafe”
ในช่วงสมัยก่อนนั้น ยังคงมีปัญหาของการตีความว่าหมายถึงแต่เพียง “โทษอาญา” เท่านั้น หรือหมายความรวมถึง
การลงโทษอื่น ๆ ด้วย๓๗ ถ้อยคำว่า “Verwaltungsstrafrecht” ในปัจจุบันไม่ปรากฏที่ใช้ในประเทศเยอรมนีแล้ว
มีแต่เพียงในประเทศออสเตรียที่ใช้ถ้อยคำนี้ตามรัฐบัญญัติที่ชื่อว่า “Verwaltungsstrafgesetz (1991)”
ซึ่งแปลได้ว่า “รัฐบัญญัติว่าด้วยการลงโทษทางปกครอง” การลงโทษตามรัฐบัญญัติของประเทศออสเตรียนี้
ไม่ถือว่าเป็นการลงโทษในทางอาญาแต่อย่างใด เป็นเพียงการลงโทษโดยหน่วยงานทางปกครอง๓๘
เมื่อเปรียบเทียบกับร่างรัฐบัญญัติของเยอรมัน ได้เลือกใช้คำว่า “Ordnungswidrigkeiten”  ดังนั้น หากพิจารณา
ตามแนวทางของ James Goldschmidt แล้วนั้น ผู้เขียนเห็นว่าความผิดเหล่านี้ควรอยู่ในแดนกฎหมายปกครอง
และเป็นข้อพิพาทที่ควรขึ้นสู่ศาลปกครอง โดย James Goldschmidt ได้อธิบายอย่างชัดแจ้งในงานวิชาการ
ชื่อ “Die Deliktobligationen des Verwaltungsrechts” ว่า เรื่อง Verwaltungsstrafrecht เป็นเรื่อง
ในทางกฎหมายปกครองและอยู่ในเขตอำนาจของศาลปกครอง๓๙  อย่างไรก็ตาม ผู้ร่างรัฐบัญญัติในยุค
สหพันธ์สาธารณรัฐเยอรมนีมีความเห็นแตกต่างไปจากความเห็นข้างต้น ดังจะได้อธิบายต่อไป

ร่างรัฐบัญญัติว่าด้วย Ordnungswidrigkeiten ฉบับนี้ แบ่งออกเป็นสามบรรพ (Buch)
ได้แก่ บททั่วไป กระบวนพิจารณา และบทเฉพาะกาล โดยเรียกการกระทำความผิดในทางปกครองว่า “การกระทำ
ที่ขัดต่อกฎระเบียบ (Ordnungswidrigkeiten)” ซึ่งให้ใช้ “การปรับ Geldbuße” แทนที่การลงโทษอาญา
และเพื่อความชัดเจนของการแยกการกระทำความผิดทางอาญาออกจาก Ordnungswidrigkeit นั้น
ร่างกฎหมายนี้ได้กำหนดบททั่วไปเกี่ยวกับ Ordnungswidrigkeit ไว้ด้วย๔๐ มีข้อสังเกตว่า การให้นิยาม
คำว่า “Ordnungswidrigkeit” ตามร่างกฎหมายฉบับนี้ ให้คำนิยามแต่เพียงการผูกติดกับ Geldbuße
อันแตกต่างจากกฎหมายฉบับปัจจุบันที่บรรยายถึงรายละเอียดของโครงสร้างภายในของการกระทำที่ขัด
ต่อกฎระเบียบ (die innere Struktur der Ordnungswidrigkeit) ด้วย๔๑




๓๖ Vgl. James Goldschmidt, Das Verwaltungsstrafrecht, 1902, S. 577.
๓๗ เทียบจากคำแปลว่า “กฎหมายอาญาทางปกครอง” โดย คนันท์ ชัยชนะ, อ้างแล้ว เชิงอรรถที่ ๑๙,

น. ๗๖.
๓๘ “Strafrecht und Verwaltungsstrafrecht”. Oesterreich.gv.at-Redaktion, accessed 28 October

2021, from https://www.oesterreich.gv.at/themen/dokumente_und_recht/strafrecht/1/Seite.2460102.html.
๓๙ James Goldschmidt, Die Deliktsobligationen des Verwaltungsrechts : Bericht, erstattet

der X. Versammlung der Deutschen Landesgruppe der Internationalen Kriminalistischen Vereinigung zu
ihrem zweiten Beratungsgegenstand “das Verwaltungsstrafrecht”, 1905, S. 22, 34, 37ff.

๔๐ Bundestag Drucksache Nr. 1/2100, S. 14 f.
๔๑ BeckOK OWiG/Gerhold, 27. Ed. 1.7.2020, OWiG Einleitung zum OWiG Rn. 17.


๑๔๔  รวมบทความทางวิชาการ (เอกสารอิเล็กทรอนิกส์) เล่ม ๓



มีข้อสังเกตเกี่ยวกับเขตอำนาจศาลตามหมายเหตุของร่างกฎหมายฉบับนี้ว่า กำหนดให้
เป็นเขตอำนาจของศาลยุติธรรม ไม่ใช่ศาลปกครอง โดยให้เหตุผล (ในช่วงปี ค.ศ. ๑๙๕๑) สรุปได้ว่า๔๒

๑. Ordnungswidrigkeit มีความใกล้ชิดกับการกระทำความผิดอาญา ไม่ว่าจะเป็น
องค์ประกอบความรับผิดตามโครงสร้างความรับผิดหรือการปรับใช้หลักกฎหมายอาญา

๒. เมื่อ Ordnungswidrigkeit มีความคล้ายคลึงกับการกระทำความผิดอาญา ศาลปกครอง
ย่อมไม่คุ้นเคยกับการกระทำดังกล่าวนี้ หากให้ศาลปกครองพิจารณาพิพากษา หลักกฎหมายปกครอง
ย่อมถูกนำมาปรับใช้และมี อิทธิพลต่อข้อความคิดว่าด้วย Ordnungswidrigkeit แนวคำพิพากษา
หลักกฎหมายอาญาก็จะไม่ได้นำมาปรับใช้ในระยะยาว กล่าวคือ หากการวินิจฉัยคดีอาญาทำโดยศาลยุติธรรม
แต่การวินิจฉัยคดี Ordnungswidrigkeit ทำโดยศาลปกครองแล้วไซร้ ก็อาจจะมีแนวคำพิพากษาที่ต่างกัน

๓. ร่างกฎหมายฉบับนี้นำกระบวนการที่คล้ายคลึงกับวิธีพิจารณาความอาญามาปรับใช้
โดยเฉพาะอำนาจหน้าที่ของอัยการและการตรวจสอบว่าการกระทำนั้นผิดอาญาหรือผิดเพียงระดับ Ordnungswidrigkeit

๔. ศาลปกครองมีจำนวนศาลไม่เพียงพอที่จะตัดสินคดีเกี่ยวกับ Geldbuße ที่มี
เป็นจำนวนมากได้ (ผู้เขียนเห็นว่า เหตุผลนี้ไม่อาจใช้ได้ในปัจจุบัน เพราะศาลปกครองมีตามพื้นที่ต่าง ๆ
มากขึ้นแล้ว)

มีข้อสังเกตในชัน้พิจารณาของสภาในวาระที่สองและสาม (วันที่ ๒๘ กุมภาพันธ์
ค.ศ. ๑๙๕๒)๔๓ ว่า Ordnungswidrigkeit นั้น ไม่ใช่บทลงโทษสถานเบาสำหรับโทษอาญา แต่เป็นอีกเรื่องหนึ่ง
ที่แยกออกจากกัน กล่าวคือ การกระทำหนึ่งที่อาจจะเข้าข่ายระหว่าง Ordnungswidrigkeit หรือการกระทำผิด
ทางอาญา จะต้องเป็นอย่างใดอย่างหนึ่งเท่านั้น๔๔ รัฐบัญญัติว่าด้วย Ordnungswidrigkeiten (ค.ศ. ๑๙๕๒)
ผ่านความเห็นชอบของสภาและตราขึ้นเมื่อวันที่ ๒๕ มีนาคม ค.ศ. ๑๙๕๒๔๕

บทนิยามได้บัญญัติไว้ในมาตรา ๑ แห่งรัฐบัญญัติว่าด้วย Ordnungswidrigkeiten
(ค.ศ. ๑๙๕๒) โดยบัญญัติไว้ว่า [วรรคหนึ่ง] ถ้าการกระทำใดมีการปรับเท่านั้น การกระทำนั้น คือ การกระทำที่ขัด
ต่อกฎระเบียบ (Ist eine Handlung ausschließlich mit Geldbuße bedroht, so ist sie eine Ordnungswidrigkeit.)
[วรรคสอง] ถ้าการกระทำใดมีโทษอาญาเท่านั้น การกระทำนั้น คือ การกระทำความผิดทางอาญา (Ist eine
Handlung ausschließlich mit Strafe bedroht, so ist sie eine Straftat.) พิจารณาได้ว่าเป็นการบรรยาย
การกระทำผิด Ordnungswidrigkeit โดยผูกกับการปรับเท่านั้น

ในส่วนของวรรคสามนั้น บัญญัติถึงองค์ประกอบแบบผสม (Mischtatbestand)๔๖
หมายถึง การกระทำความผิดใดที่อาจเป็นได้ทั้งการปรับแบบ Geldbuße หรือโทษอาญา หากเป็นกรณีเช่นนี้
ให้ปรับใช้ตามบทกฎหมายเฉพาะ (Spezialgesetzen) อันให้ผู้บังคับใช้กฎหมายวินิจฉัยเลือกปรับบทได้ว่า
จะลงโทษอาญาหรือลงค่าปรับ โดยมีข้อสังเกตว่า กฎหมายฉบับนี้ไม่ได้บัญญัติพรรณนาจัดเป็นกลุ่มกรณี
(eine feste Kriterienkatalog) ในแบบมาตรา ๖ แห่งรัฐบัญญัติว่าด้วยกฎหมายอาญาในอาชญากรรม


๔๒ Bundestag Drucksache Nr. 1/2100, S. 20 f.
๔๓ Plenarprotokoll Nr.: 01/196 vom 28.02.1952.
๔๔ Plenarprotokoll Nr.: 01/196 vom 28.02.1952, S. 8457.
๔๕ BGBl. I S. 177.
๔๖ คำแปลโดย วรนารี สิงห์โต, อ้างแล้ว เชิงอรรถที่ ๑๐.


สำนักวิจัยและวิชาการ  สำนักงานศาลปกครอง  ๑๔๕


ทางเศรษฐกิจ ฉบับปี ค.ศ. ๑๙๔๙ อีกต่อไป๔๗ เมื่อมีโทษอาญาแล้ว ให้บังคับใช้กฎเกณฑ์ตามประมวล
กฎหมายอาญา  ดังนั้น รัฐบัญญัติว่าด้วย Ordnungswidrigkeiten จะใช้บังคับก็ต่อเมื่อวินิจฉัยในเบื้องต้นแล้วว่า
การกระทำนั้นไม่ใช่การกระทำที่มีความผิดทางอาญา

๒.๓ รัฐบัญญัติว่าด้วยการกระทำที่ขัดต่อกฎระเบียบ ฉบับปี ค.ศ. ๑๙๖๘ และการแก้ไข
กฎหมายที่เกี่ยวข้อง

วันที่ ๘ มกราคม ค.ศ. ๑๙๖๗ ได้มีการเสนอร่างรัฐบัญญัติว่าด้วย Ordnungswidrigkeiten
ฉบับใหม่ ต่อสภาผู้แทนราษฎรแห่งสหพันธ์สาธารณรัฐเยอรมนี๔๘ ร่างฉบับนี้แก้ไขโดยยกเลิกกฎหมายเก่า
ทั้งฉบับ

ในเหตุผลแนบท้ายร่างกฎหมายนี้ ได้อธิบายถึงพัฒนาการของ Ordnungswidrigkeit
ว่าเป็นการแยกเรื่องการกระทำความผิดต่อระเบียบ๔๙ ออกจากการกระทำความผิดทางอาญา ผู้ร่างได้ยกเหตุ
ของความสำคัญในการแก้ไขกฎหมายไว้หลายประการ เช่น การปรับปรุงวิธีพิจารณาเรื่องโทษปรับ
(Bußgeldverfahren) การยกเลิกองค์ประกอบแบบผสม (Mischtatbestand ซึ่งยังคงหลงเหลืออยู่ตาม
กฎหมายเฉพาะที่ตราขึ้นมาก่อน โดยเรียกว่า องค์ประกอบแบบผสมโดยแท้ (ein echter Mischtatbestand)๕๐)
การลดความยุ่งยากในการปรับบทกฎหมายอาญาที่นำมาใช้ในรัฐบัญญัติฉบับนี้ เป็นต้น๕๑ การแก้ไขที่สำคัญ
คือ การบัญญัติองค์ประกอบความผิด Ordnungswidrigkeit อันต้องรับโทษปรับ Geldbuße จากเดิมที่บรรยาย
แต่เพียงการผูกกับการปรับเป็นพินัย  เปลี่ยนเป็นการกำหนดรายละเอียดของโครงสร้างภายใน
ของ Ordnungswidrigkeit ซึ่งจะได้อธิบายในบทต่อไป

รัฐบัญญัติว่าด้วย Ordnungswidrigkeiten ผ่านความเห็นชอบของสภาและตราขึ้น
เมื่อวันที่ ๒๔ พฤษภาคม ค.ศ. ๑๙๖๘๕๒ จากนั้นได้มีการแก้ไขประมวลกฎหมายอาญา โดยยกเลิก
ความผิดลหุโทษ (Übertretung) และให้ความผิดเหล่านี้ที่ไม่ถึงระดับ “Vergehen” และไม่อาจบัญญัติไว้
ในกฎหมายเฉพาะอื่น ๆ นั้น นำมาบัญญัติไว้ในรัฐบัญญัติว่าด้วย Ordnungswidrigkeiten โดยเพิ่มเติมเป็น
“ภาค ๓ (Dritter Teil)”๕๓

๓. หลักการพื้นฐานของการกระทำที่ขัดต่อกฎระเบียบ (Ordnungswidrigkeit) และค่าปรับ (Geldbuße)
จากการศึกษาถึงประวัติความเป็นมาของกฎหมายว่าด้วย  Ordnungswidrigkeiten

มีข้อสังเกตว่า กฎหมายดังกล่าวเป็นความพยายามที่จะสร้างการลงโทษที่แยกออกมาจากการลงโทษอาญา
เนื่องจากการลงโทษอาญาต้องใช้อำนาจศาล ส่วนการลงโทษที่เรียกว่า Geldbuße เป็นอำนาจของหน่วยงาน
ฝ่ายปกครอง (Verwaltungsbehörde) โดยเปิดโอกาสให้โต้แย้งคำสั่งต่อศาลยุติธรรม ในส่วนนี้จึงมีประเด็นว่า


๔๗ Erik Kraatz, Ordnungswidrigkeitenrecht, 2020, § 1 Rn. 1 7 ; Diethelm Klesczwski,

Ordnungswidrigkeitenrecht, 2. Auflage 2016, Rn. 67.
๔๘ Bundestag Drucksache Nr. 5/1269, S. 1.
๔๙ ตามร่างกฎหมายของรัฐบาลเห็นว่า คำว่า Ordnungsunrecht, Polizeisunrecht และ Verwaltungsunrecht

มีความหมายอย่างเดียวกัน Siehe Bundestag Drucksache Nr. 5/1269, S. 22.
๕๐ Erik Kraatz, Ordnungswidrigkeitenrecht, 2020, § 4 Rn. 22 f.; วรนารี สิงห์โต, อ้างแล้ว เชิงอรรถที่ ๑๐.
๕๑ Bundestag Drucksache Nr. 5/2100, S. 27 f.
๕๒ BGBl. I S. 481.
๕๓ Bundestag Drucksache Nr. 7/550, S. 342.


๑๔๖  รวมบทความทางวิชาการ (เอกสารอิเล็กทรอนิกส์) เล่ม ๓


Ordnungswidrigkeit อยู่ในแดนกฎหมายใดระหว่างกฎหมายมหาชนในส่วนของกฎหมายปกครอง
หรือกฎหมายอาญา ซึ่งมีประเด็นตามมาว่ากระบวนการได้มาซึ่งการปรับเป็นพินัยเป็นกระบวนการ
ออกคำสั่งทางปกครองหรือกระบวนการทางยติธุรรมอย่างวิธีพิจารณาความอาญา ซึ่ งย่อมส่งผลต่อการใช้
และการตีความกฎหมาย

๓.๑ บททั่วไป
ในบทนี้จะศึกษาถึงสถานะทางกฎหมายของ Ordnungswidrigkeit อันมีผลทางกฎหมาย

คือ การลงโทษปรับ Geldbuße ซึ่งไม่ใช่การลงโทษอาญา ดังนี้
๓.๑.๑ ตำแหน่งแห่งที่ในแดนกฎหมาย (Standort)

ในระบบกฎหมายเยอรมันมีคำสอนว่าด้วยการแบ่งแยกกฎหมายเอกชน
และกฎหมายมหาชน โดยมีทฤษฎีที่ใช้แบ่งแยกอยู่สามทฤษฎีสำคัญ คือ ทฤษฎีผลประโยชน์ (Interessentheorie)
ทฤษฎีใช้อำนาจเหนือ (Subordinationstheorie) และทฤษฎีตัวการ (Zuordnungstheorie)๕๔ ส่วนกฎหมาย
อาญานั้น แม้จะเป็นกฎหมายมหาชนในความหมายอย่างกว้าง (öffentliches Recht im weiteren Sinne)๕๕
แต่ด้วยพัฒนาการของกฎหมายอาญาอันมีมาอย่างยาวนาน จึงมีหลักกฎหมายที่แยกออกมาเป็นอีกสาขาวิชา
(ein verselbstständiges Rechtsgebiet)๕๖ หรือมีการอธิบายแยกเป็นสาขาวิชาที่สาม (das dritte
Teilgebiet des Rechts)๕๗ มีข้อพิจารณาว่า Ordnungswidrigkeit อยู่ในแดนกฎหมายใด ดังนี้

๓.๑.๑.๑ กฎหมายมหาชนในความหมายอย่างกว้าง
ฝ่ายหนึ่งเห็นว่า Ordnungswidrigkeit อยู่ในแดนกฎหมายมหาชน

เพราะการออกคำสั่งปรับ Geldbuße มีลักษณะเป็นการใช้อำนาจเหนือและเป็นการใช้อำนาจเหนือ
โดยฝ่ายปกครองซึ่งเป็นรัฐ ไม่ใช่การใช้อำนาจทางเอกชน โดย Ordnungswidrigkeiten และปรับ Geldbuße
มีฐานะเป็น “มาตรการของฝ่ายปกครอง/ทางปกครอง (Verwaltungssanktionsrecht)”๕๘ การใช้อำนาจเหนือ
ก็เป็นลักษณะของกฎหมายอาญาเช่นกัน จึงกล่าวได้ว่ากฎหมายอาญาเป็นกฎหมายมหาชนด้วยแต่เป็น
กฎหมายมหาชนในความหมายอย่างกว้าง หรือมีการกล่าวกันว่ากฎหมายอาญาเป็นกฎหมายมหาชนที่แยกเป็น
แดนกฎหมายของตนเอง (als verselbstständigtes Teilgebiet) เป็นการที่รัฐใช้อำนาจลงโทษอาญา
เหนือประชาชนตามหลักความสัมพันธ์ไม่เท่าเทียมกัน (Prinzip der Über - und Unterordnung)๕๙
ส่วนกฎหมายมหาชนในความหมายอย่างแคบ หมายถึง กฎหมายรัฐธรรมนูญและกฎหมายปกครอง


๕๔ Maurer/Waldhoff, Allgemeines Verwaltungsrecht, 19. Auflage 2017, § 3 Rn. 10 ff.
๕๕ Kindhäuser/Zimmermann, Strafrecht Allgemeiner Teil, 9. Auflage 2020, § 1 Rn. 6 f.;

Wessels/Beulke/Satzger, Strafrecht Allgemeiner Teil, 49. Auflage 2019, Rn. 4.
๕๖ Vgl. Roxin/Greco, Strafrecht Allgemeiner Teil, Band I, 4. Auflage. 2020, § 1 Rn. 5.
๕๗ Vgl. Bernd Heinrich, Strafrecht: Allgemeiner Teil, 6. Auflage 2019, Rn. 1.
๕๘ Vgl. Maurer/Waldhoff, Allgemeines Verwaltungsrecht, 19. Auflage 2017, § 20 Rn. 29;

Christian Waldhoff, § 46 Vollsteckung und Sanktionen, in : Hoffmann-Riem/Schmidt-Aßmann/Voßkuhle
(Hrsg.), Grundlagen des Verwaltungsrecht Band 3, 2006, § 46 Rn. 197.

๕๙ Rudolf Rengier, Strafrecht Allgemeiner Teil, 11. Auflage 2019, § 2 Rn. 1 ; Jörg Eisele,
in : Baumann/Weber/Mitsch/Eisele, Strafrecht Allgemeiner Teil, 12. Auflage 2016, § 2 Rn. 58 ; Wolfgang
Mitsch, Recht der Ordnungswidrigkeiten, 2. Auflage 2005, § 1 Rn. 1.


สำนักวิจัยและวิชาการ  สำนักงานศาลปกครอง  ๑๔๗


แต่กฎหมายสหภาพยุโรป กฎหมายระหว่างประเทศ กฎหมายธรรมนูญศาล กฎหมายวิ ธีพิจารณาความ
เป็นกฎหมายมหาชนในความหมายอย่างกว้าง๖๐

อย่างไรก็ตาม มีความเห็นอีกฝ่ายเห็นว่า แม้ว่า Ordnungswidrigkeit
นำหลักการอันใกล้เคียงกับกฎหมายอาญามาบัญญัติไว้ แต่พิจารณาได้ว่าเป็นกฎหมายมหาชนในความหมาย
อย่างแคบ เพราะ Ordnungswidrigkeit มีโครงสร้างความรับผิดแตกต่างจากกฎหมายอาญาที่ให้ลงโทษปรับ
Geldbuße ไม่ใช่ให้ลงโทษอาญา เมื่อไม่ใช่การลงโทษอาญาจึงย่อมไม่ใช่กฎหมายอาญา๖๑ ซึ่งเรื่องนี้เทียบได้กับ
กรณีของกฎหมายวินัยข้ารัฐการที่มาตรการทางวินัย (เทียบเคียงได้กับ “โทษทางวินัย” ในระบบกฎหมายไทย)
ไม่ใช่การลงโทษอาญา แต่มาตรการทางวินัยอยู่ในแดนกฎหมายปกครอง๖๒

๓.๑.๑.๒ กฎหมายอาญาในความหมายอย่างกว้าง
แม้กฎหมายอาญาจะเป็นกฎหมายมหาชนในความหมายอย่างกว้าง

แต่กฎหมายอาญาก็มีพัฒนาการจนมีหลักกฎหมายเป็นของตนเอง เช่น คำสอนว่าด้วยการกระทำผิดอาญา
เจตนาในทางอาญา การลงโทษอาญา เป็นต้น๖๓ โทษหลักในระบบกฎหมายอาญานั้น ได้แก่ โทษจำคุก
(Freiheitsstrafe) และโทษปรับทางอาญา (Geldstrafe) ซึ่งเงื่อนไขของ “การกระทำความผิดทางอาญา (Straftat)”
อันนำไปสู่การลงโทษอาญานี้เป็นกฎหมายอาญาในความหมายอย่างแคบ (Strafrecht im engeren Sinn)๖๔
ประกอบกับคำวินิจฉัยของศาลรัฐธรรมนูญแห่งสหพันธ์สาธารณรัฐเยอรมนี เห็นว่า เฉพาะก็แต่การลงโทษ
เหล่านี้ที่เป็นโทษอาญาโดยแท้ ส่วนการลงโทษปรับจาก Ordnungswidrigkeit นั้น เป็นเพียงการลงโทษ
จากกรณีการกระทำที่ขัดต่อเรื่องกฎระเบียบของฝ่ายปกครอง ไม่ใช่การกระทำที่กระทบต่ อเสรีภาพ
ของบุคคลอื่น๖๕  อย่างไรก็ตาม ผลของ Ordnungswidrigkeit นั้น นำไปสู่การปรับ Geldbuße ซึ่งอยู่ใน
ความหมายของการลงโทษโดยรัฐแบบหนึ่ง เพียงแต่ไม่ใช่การลงโทษอาญา โดยมีกฎหมายบัญญัติโครงสร้าง
การกระทำผิด Ordnungswidrigkeit แยกต่างหากจากการการกระทำความผิดทางอาญา (Straftat)  ดังนั้น
Ordnungswidrigkeit จึงเป็นกฎหมายอาญาในความหมายอย่างกว้าง (Strafrecht im weiteren Sinn)
หมายถึง กฎหมายที่เกี่ยวกับการลงโทษ โดยมีความใกล้เคียงกับกฎหมายอาญาอย่างมาก๖๖







๖๐ Steffen Detterbeck, Allgemeines Verwaltungsrecht, 17. Auflage 2019, Rn. 11 ff.
๖๑ Vgl. Roxin/Greco, Strafrecht Allgemeiner Teil, Band I, 4. Auflage 2020, § 1 Rn. 6.
๖๒ ดู วันรัฐ งามนิยม, “จาก “โทษทางวินัย (Disziplinarstrafe)” สู่ “มาตรการทางวินัย (Disziplinarmaßnahme)”:

พัฒนาการของถ้อยคำในระบบกฎหมายเยอรมัน,” ใน วารสารวิชาการศาลปกครอง ปีที่ ๒๐ เล่มที่ ๔ เดือนตุลาคม-ธันวาคม
๒๕๖๓, น. ๔๓.

๖๓ Kindhäuser/Zimmermann, Strafrecht Allgemeiner Teil, 9. Auflage 2020, § 1 Rn 5 ff.
๖๔ Wolfgang Mitsch, Recht der Ordnungswidrigkeiten, 2. Auflage 2005, § 1 Rn. 2.
๖๕ BVerfGE 9, 167 (171); 22, 49 (79).
๖๖ Wolfgang Mitsch, Recht der Ordnungswidrigkeiten, 2. Auflage 2005, § 1 Rn. 5 ; Jens Bülte,

Ordnungswidrigkeitenrecht, 6. Auflage 2020, § 1 Rn. 1; Diethelm Klesczwski, Ordnungswidrigkeitenrecht,
2. Auflage 2016, Rn. 1.


๑๔๘  รวมบทความทางวิชาการ (เอกสารอิเล็กทรอนิกส์) เล่ม ๓



๓.๑.๑.๓ ข้อสังเกต
เมื่อพิจารณาจากคำอธิบายข้างต้น สถานะของ Ordnungswidrigkeit

จัดเป็นแผนผังได้ ดังนี้


ผู้เขียนเห็นว่า กฎหมายอาญาเป็นกฎหมายมหาชนในความหมาย

อย่างกว้าง เพราะลักษณะของกฎหมายอาญาเป็นไปตามหลักการแบ่งแยกกฎหมายเอกชนและกฎหมาย
มหาชนทั้งสามทฤษฎีแล้ว ไม่ว่าจะเป็นเรื่องประโยชน์สาธารณะที่กฎหมายอาญาเข้าไปคุ้มครองก็ดี ไม่ว่า
จะเป็นเรื่องการใช้อำนาจเหนือต่อประชาชนในการลงโทษก็ดี หรือผู้ลงโทษโดยหลักเป็นศาลในฐานะรัฐก็ดี
แต่กฎหมายอาญามีพัฒนาการยาวนาน การเรียนการสอนและการจัดสาขาวิชาในมหาวิทยาลัยได้รับการจัดแยก
เป็นสาขาที่สาม รวมถึงการจัดสอบข้อสอบของรัฐสำหรับนักกฎหมาย (Staatsexamen) ก็จัดให้กฎหมายอาญา
แยกออกเป็นอีกสาขา ตัวอย่างเช่น มาตรา ๓ แห่งรัฐบัญญัติของมลรั์ฐบรันเดินบวรค ว่าด้วยการสอบ
ของวิชาชีพนักกฎหมาย (Gesetz über die Juristenausbildung im Land Brandenburg) บัญญัติให้วิชาบังคับ
ในมหาวิทยาลัยประกอบไปด้วย กฎหมายแพ่ง กฎหมายอาญา กฎหมายมหาชน และกฎหมายวิธีพิจารณาความ

ในส่วนของ Ordnungswidrigkeit พัฒนาขึ้นโดยนักกฎหมายอาญา
ภายหลังสงครามโลกครั้งที่สอง แม้จะนำแนวคิดจาก Verwaltungsstrafrecht มาปรับใช้ แต่โครงสร้าง
ของกฎหมายนี้ได้ต้นแบบจากหลักกฎหมายอาญามาตั้งแต่ต้น ตำรากฎหมายเกี่ยวกับ Ordnungswidrigkeit
ส่วนใหญ่เขียนขึ้นโดยนักกฎหมายอาญา  ดังนั้น ผู้เขียนจึงเห็นว่า หลักกฎหมายเกี่ยวกับ Ordnungswidrigkeit
จึงไปในทิศทางตามแนวทางตำราของนักกฎหมายอาญาที่ว่า เป็นกฎหมายอาญาในความหมายอย่างกว้าง
(ตามความเห็นที่สาม) เพราะแม่แบบและโครงสร้างของกฎหมายนำมาจากกฎหมายอาญา แต่ Ordnungswidrigkeit
ไม่ใช่การลงโทษอาญา และไม่ใช่กฎหมายอาญาภาคเฉพาะ เพราะภาคทั่วไปของกฎหมายอาญาไม่นำมาใช้กับ
Ordnungswidrigkeit โดยตรง แต่ด้วยความคล้ายและการได้รับอิทธิพลจากกฎหมายอาญา การปรับใช้นิติวิธี

กฎหมาย

กฎหมายมหาชน

กฎหมายมหาชน
ในความหมาย

อย่างแคบ

กฎหมาย
รัฐธรรมนูญ

กฎหมายปกครอง
ภาคทั่วไป

ภาคเฉพาะ
Ordnungswidrigkeit

(ความเห็นที่สอง)

กฎหมายมหาชน
ในความหมาย

อย่างกว้าง

Ordnungswidrigkeit
(ความเห็นที่หนึ่ง)

กฎหมายอาญา

Ordnungswidrigkeit
(ความเห็นที่สาม)

กฎหมายอาญา
ภาคสารบัญญัติ

ภาคทั่วไป

การกระทำผิดอาญา

ผลของการกระทำผิด
อาญา

ภาคเฉพาะ
กฎหมายอาญา
ภาคสิบัญญัต

กฎหมาย
สหภาพยุโรป

กฎหมายระหว่างประเทศ

กฎหมายวิธีพิจารณาความ

กฎหมายเอกชน


สำนักวิจัยและวิชาการ  สำนักงานศาลปกครอง  ๑๔๙


ในทางกฎหมายอาญาโดยการเทียบเคียงก็ถูกนำมาปรับใช้กับ Ordnungswidrigkeit๖๗ อีกทั้งตามมาตรา ๒๑
แห่งรัฐบัญญัติว่าด้วย Ordnungswidrigkeit บัญญัติไว้ว่า ในกรณีที่การกระทำในขณะเดียวกันเป็นทั้ ง
ความผิดทางอาญา (Straftat) และ Ordnungswidrigkeit นั้น ให้ใช้กฎหมายอาญา เว้นแต่การกระทำนั้น
ไม่มีบทลงโทษอาญา  ดังนั้น เมื่อใช้คำอธิบายว่า “Ordnungswidrigkeit เป็นกฎหมายอาญาในความหมาย
อย่างกว้าง (ตามความเห็นที่สาม)” ก็ต้องย่อมหมายความว่า “เป็นกฎหมายมหาชนในความหมายอย่างกว้าง
(ตามความเห็นที่หนึ่ง)” ด้วย เพราะกฎหมายอาญาเป็นกฎหมายมหาชนในความหมายอย่างกว้างเช่นกัน

เมื่อ Ordnungswidrigkeit ไม่ส่งผลเป็นการลงโทษอาญา ย่อมไม่ใช่
กฎหมายอาญาในความหมายอย่างแคบ แต่เรื่องปรับ Geldbuße ก็มีความคล้ายกับโทษปรับทางอาญา
โดยมีลักษณะเป็นการลงโทษต่อการกระทำที่กฎหมายห้าม  อย่างไรก็ตาม Geldbuße ไม่นำไปสู่การจำคุก
หากไม่ชำระค่าปรับ เมื่อเปรียบเทียบกับโทษปรับทางอาญาแล้วนั้น หากไม่ชำระโทษปรับทางอาญา
มาตรา ๔๓ แห่งประมวลกฎหมายอาญาเยอรมัน ให้ใช้การจำคุกแทนโทษปรับทางอาญา (Ersatzfreiheitsstrafe)
ดังนี้ Ordnungswidrigkeit จึงไม่ใช่กฎหมายอาญาในความหมายอย่างแคบ

๓.๑.๒ ลักษณะของการกำหนด Ordnungswidrigkeit
ลักษณะของการกำหนดการกระทำที่เป็น Ordnungswidrigkeit เพื่อแยกออก

จากการกระทำผิดทางอาญานั้น แบ่งความเห็นออกได้เป็นสามทฤษฎี
๓.๑.๒.๑ ทฤษฎีพิจารณาจากเนื้อหา (Die qualitative Theorie)

ทฤษฎีพิจารณาจากเนื้อหา (Die qualitative Theorie) เป็นทฤษฎี
การจำแนก Ordnungswidrigkeit ออกจากการกระทำความผิดทางอาญาแบบดั้งเดิม กล่าวคือ กฎหมาย
อาญาคุ้มครองคุณธรรมทางกฎหมาย๖๘/นิติสมบัติ๖๙ (Rechtsgüter) ส่วน Ordnungswidrigkeit เป็นเรื่อง
ของการกระทบกับกฎระเบียบของฝ่ายปกครองหรือความสงบเีรยบร้อยสาธารณะ (öffentliche Ordnung)
แนวคิดนี้เป็นแนวคิดดั้งเดิมของ James Goldschmidt

อย่างไรก็ตาม ทฤษฎีนี้ไม่ใช่ทฤษฎีหลักในปัจจุบัน เพราะกฎหมายอาญา
ในหลายกรณีก็มีการคุ้มครองคุณธรรมทางกฎหมายในด้านของ “ความสงบเีรยบร้อยสาธารณะ (öffentliche
Ordnung)” ด้วยเช่นกัน ตัวอย่างเช่น หมวด ๖ (6. Abschnitt) ในภาคเฉพาะ แห่งประมวลกฎหมายอาญา
ใช้ชื่อหัวเรื่องว่า “การต่อต้านอำนาจรัฐ (Widerstand gegen die Staatsgewalt)” ซึ่งมองได้ว่านอกจาก
คุ้มครองคุณธรรมทางกฎหมายแล้วก็เป็นการคุ้มครองความสงบเีรยบร้อยสาธารณะ (öffentliche Ordnung) ด้วย๗๐

๓.๑.๒.๒ ทฤษฎีพิจารณาจากระดับความร้ายแรง (Die quantiative Theorie)
ทฤษฎีพิจารณาจากระดับความร้ายแรง (Die quantitative Theorie)

เป็นการปฏิเสธเนื้อหาในเรื่องที่ว่ากฎหมายมุ่งคุ้มครองอะไร ซึ่งทฤษฎีนี้พิจารณาถึงระดับความร้ายแรง
ของการกระทำ กล่าวคือ เรื่องใดเป็นเรื่องร้ายแรงย่อมกำหนดโทษอาญา เรื่องใดไม่ร้ายแรงย่อมกำหนดโทษ
ปรับเป็นพินัย


๖๗ Vgl. Jens Bülte, Ordnungswidrigkeitenrecht, 6. Auflage 2020, § 1 Rn. 9.
๖๘ คำแปลโดย คณติ ณ นคร, อ้างแล้ว เชิงอรรถที่ ๘, น. ๗๐.
๖๙ คำแปลโดย สมยศ เชื้อไทย, กฎหมายมหาชนเบื้องต้น, พิมพ์ครั้งที่ ๑๓ (กรุงเทพฯ : วิญญูชน,

๒๕๖๒), น. ๓๕.
๗๐ Jens Bülte, Ordnungswidrigkeitenrecht, 6. Auflage 2020, § 1 Rn. 37.


๑๕๐  รวมบทความทางวิชาการ (เอกสารอิเล็กทรอนิกส์) เล่ม ๓



อย่างไรก็ตาม ทฤษฎีนี้ผูกติดกับการกำหนดของฝ่ายนิติบัญญัติว่า
การกระทำใดสมควรลงโทษอาญา การกระทำใดสมควรลงโทษปรับ Geldbuße ซึ่งบางเรื่องก็มีข้อสังเกตว่า
การแบ่งแยกนั้นไม่อาจให้เหตุผลในเชิงระดับความรุนแรงได้อย่างชัดเจน เช่น มาตรา ๒๔ a วรรคสาม
แห่งรัฐบัญญัติการจราจร (Straßenverkehrsgesetz - StVG) บัญญัติให้ผู้ขับขี่ที่มีระดับแอลกอฮอล์ในเลือด
ไม่เกิน ๑.๐% (อ่านว่า “Promille” แปลว่า “พันละ (Per mille)”) มีความผิด Ordnungswidrigkeit
แต่มาตรา ๓๑๖ แห่งประมวลกฎหมายอาญาเยอรมัน บัญญัติให้ผู้ขับขี่ที่มีระดับแอลกอฮอล์ในเลือดตั้งแต่
๑.๑% มีความผิดฐานขับขี่รถในขณะเมาสุรา (Trunkenheitsfahrt) กำหนดเป็นโทษอาญา๗๑

๓.๑.๒.๓ ทฤษฎีผสม (gemischt)
ทฤษฎีผสมเป็นทฤษฎีที่ใช้ในปัจจุบัน กล่าวคือ หากเป็นการกระทำ

ความผิดที่ร้ายแรงมาก โดยเฉพาะการฆ่าผู้อื่น การปล้น วางเพลิง โดยสภาพของเนื้อหาการกระทำย่อมต้อง
กำหนดเป็นโทษอาญา ไม่อาจกำหนดปรับเป็นพินัยได้ ประกอบกับเป็นเรื่องที่กระทบกับคุณธรรมทางกฎหมาย/
นิติสมบัติด้วย นอกจากการกระทำที่ส่งผลข้างต้น ย่อมเป็นอำนาจของฝ่ายนิติบัญญัติที่จะกำหนดว่า
การกระทำใดสมควรลงโทษอาญา การกระทำใดสมควรปรับ Geldbuße ฝ่ายนิติบัญญัติต้องคำนึงถึง
หลักทางรัฐธรรมนูญด้วย เช่น หลักความได้สัดส่วน หลักความชัดเจนแน่นอน เป็นต้น๗๒ การกำหนดโทษอาญา
ต้องเป็นมาตรการสุดท้ายอันจำเป็นอย่างยิ่ง (ultima ratio-Prinzip)๗๓

๓.๑.๓ โครงสร้างของรัฐบัญญัติว่าด้วย Ordnungswidrigkeiten
รัฐบัญญัติว่าด้วย Ordnungswidrigkeiten บัญญัติออกมาเป็นสี่ภาค คือ ภาค ๑

บททั่วไป (1. Teil : Allgemeine Vorschriften) ภาค ๒ กระบวนพิจารณาเรื่องปรับเป็นพินัย (2. Teil :
Bußgeldverfahren) ภาค ๓ บทเฉพาะเรื่อง (Einzelne Ordnungswidrigkeiten) และภาค ๔ บทเฉพาะกาล
(4. Teil : Schlußvorschriften) ซึ่งในทางตำรา๗๔ แบ่งโครงสร้างกฎหมายว่าด้วย Ordnungswidrigkeit
เป็นสามส่วน คือ ภาค ๑ ภาคทั่วไป ว่าด้วยการบังคับใช้รัฐบัญญัติ เงื่อนไขทั่วไปของ Ordnungswidrigkeit
และผลทางกฎหมาย ภาค ๒ กฎหมายว่าด้วยกระบวนพิจารณาของหน่วยงานเจ้าหน้าที่ฝ่ายปกครอง
ในการออกคำสั่งปรับ Geldbuße การโต้แย้งต่อศาลและวิธีพิจารณาคดีของศาล ภาค ๓ ภาคเฉพาะ
ว่าด้วย Ordnungswidrigkeit ในแต่ละเรื่อง








๗๑ Vgl. Diethelm Klesczwski, Ordnungswidrigkeitenrecht, 2. Auflage 2016, Rn. 24 f. ; Erik Kraatz,

Ordnungswidrigkeitenrecht, 2020, § 1 Rn. 32.
๗๒ Vgl. Erik Kraatz, Ordnungswidrigkeitenrecht, 2020, § 1 Rn. 33.
๗๓ Jörg Eisele, in : Baumann/Weber/Mitsch/Eisele, Strafrecht Allgemeiner Teil, 12. Auflage

2016, § 3 Rn. 10.
๗๔ Vgl. Diethelm Klesczwski, Ordnungswidrigkeitenrecht, 2. Auflage 2016, Rn. 2 ; Jens Bülte,

Ordnungswidrigkeitenrecht, 6. Auflage 2020, § 1 Rn. 5.


สำนักวิจัยและวิชาการ  สำนักงานศาลปกครอง  ๑๕๑








พิจารณาได้ว่า รัฐบัญญัติว่าด้วย Ordnungswidrigkeiten ประกอบไปด้วย
กฎหมายสารบัญญัติว่าด้วยการกระทำและผลของการกระทำ และกฎหมายวิธีสิบัญญัตว่าด้วยกระบวนการ
ออกคำสั่ง ขั้นตอนการโต้แย้งคำสั่งและการดำเนินวิธีพิจารณาคดีของศาล

๓.๒ หลักกฎหมายทั่วไป
หลักกฎหมายทั่วไปของ Ordnungswidrigkeit ที่สำคัญประกอบไปด้วย ดังนี้
หลักการ “ไม่มีการลงโทษปรับโดยปราศจากกฎหมาย (Keine Ahndung ohne Gesetz)”

เป็นหลักการที่นำมาจากกฎหมายอาญาว่าด้วย “ไม่มีความผิด ไม่มีโทษโดยไม่มีกฎหมาย (nullum crimen,
nulla poena sine lege)” โดยมีข้อสังเกตว่า กฎหมาย (Gesetz) ต้องเป็นกฎหมายระดับรัฐบัญญัติ
ไม่ว่าจะตราขึ้นโดยสภาของมลรัฐหรือสภาระดับสหพันธรัฐ ส่วนการตรากฎหมายบริหารบัญญัติหรือกฎหมาย
ที่ตราขึ้นโดยฝ่ายบริหาร (Rechtsverordnung) ต้องได้รับมอบอำนาจจากรัฐบัญญัติอย่างชัดแจ้ง๗๕

การตรากฎหมายเกี่ยวกับ Ordnungswidrigkeit ต้องเป็นไปตามหลักความชัดเจน
แน่นอน (Bestimmtheitsgebot) กล่าวคือ ต้องบัญญัติโครงสร้างความรับผิดให้ชัดเจน ไม่กำกวมว่าห้ามกระทำ
อะไรบ้าง และบัญญัติผลทางกฎหมายให้ชัดเจนว่า มีการปรับเป็นพินัยและกำหนดอัตราปรับขั้นสูงสุดให้ชัดเจน๗๖
นอกจากนี้ การปรับบทกฎหมายอันเป็นผลร้าย ได้แก่ การใช้กฎหมายจารีตประเพณี (Gewohnheitsrecht)
การใช้กฎหมายย้อนหลัง (Rückwirkungsverbot) การตีความโดยการเทียบเคียง (Analogieverbot)
เป็นการตีความที่ต้องห้าม ซึ่งคล้ายกับกรีณของกฎหมายอาญา๗๗

๓.๓ โครงสร้างความรับผิดจากการกระทำความผิดกฎระเบียบ : บทตัดโครงสร้าง
ความรับผิดที่แยกออกจากกฎหมายอาญา

โครงสร้างความรับผิด Ordnungswidrigkeit และโครงสร้างความรับผิดทางอาญา
ในสองส่วนแรกนั้นมีความคล้ายกันมาก โดยประกอบไปด้วย ความครบองค์ประกอบทางกฎหมาย
(Tatbestandsmäßigkeit) และความผิดกฎหมาย (Rechtswidrigkeit) แต่ส่วนที่สามได้บัญญัติแตกต่างกัน


๗๕ Vgl. Jens Bülte, Ordnungswidrigkeitenrecht, 6. Auflage 2020, § 2 Rn. 2 ff.
๗๖ Vgl. Jens Bülte, Ordnungswidrigkeitenrecht, 6. Auflage 2020, § 2 Rn. 6 ff.
๗๗ Vgl. Diethelm Klesczwski, Ordnungswidrigkeitenrecht, 2. Auflage 2016, Rn. 87 ff.

Ordnungswidrigkeit



ภาค ๑

ภาคทั่วไป



ภาค ๒

กระบวนพิจารณา

ภาค ๓

ภาคเฉพาะ


๑๕๒  รวมบทความทางวิชาการ (เอกสารอิเล็กทรอนิกส์) เล่ม ๓


โดยกฎหมายอาญากำหนดในส่วนนี้ไว้ว่า “ความชั่วร้าย๗๘/ความชั่ว๗๙/ความน่าตำหนิ๘๐ (Schuld)”
ซึ่งศาสตราจารย์ ดร. คณิต ณ นคร ให้ความหมายไว้ว่า “การตำหนิได้ของการกำหนดเจตจำนง”๘๑

ผู้เขียนตั้งข้อสังเกตว่า ส่วนที่หมายถึง “การตำหนิได้” แปลความมาจากคำว่า
“Vorwerfbarkeit”๘๒ ผู้เขียนเห็นว่า มาจากการวางหลักกฎหมายในคำพิพากษาของศาลยุติธรรมแห่งสหพันธรัฐ
(Bundesgerichtshof – BGHSt 2, 194 (200 Rn. 15) – Bewußtsein der Rechtswidrigkeit) ความว่า
“Strafe setzt Schuld voraus. Schuld ist Vorwerfbarkeit. (การลงโทษอาญาเป็นไปตามความชั่ว
ความชั่ว คือ การตำหนิได้)” ใจความของความชั่วเป็นเรื่องของเหตุที่สมควรลงโทษ ไม่สมควรลงโทษ
หรือสมควรได้รับการลดโทษ เรียกว่าเป็นความสามารถในการทำชั่ว (Schuldfähigkeit) เช่น กรณีผู้อายุ
ไม่ถึงเกณฑ์ความสามารถในการทำชั่วย่อมไม่มีความสามารถในการทำชั่ว (schuldunfähig)๘๓ หรือกรณีที่
เกี่ยวข้องกับเรื่องสภาพทางจิต เป็นต้น เทียบได้กับเรื่องเหตุยกเว้นโทษ เหตุลดโทษในกฎหมายอาญาไทย๘๔





ใจความสำคัญของ Ordnungswidrigkeit ปรากฏในมาตรา ๑ วรรคหนึ่ง ว่า
การกระทำใดจะเป็นการกระทำผิดต่อกฎระเบียบ (Ordnungswidrigkeit) และถูกปรับ (Geldbuße)
เมื่อครบเงื่อนไขดังนี้

๑. เป็นการกระทำครบองค์ประกอบทางกฎหมาย
๒. เป็นการกระทำที่ผิดกฎหมาย (rechtswidrige Handlung) และ
๓. เป็นการกระทำที่ตำหนิได้ (vorwerfbare Handlung)


๗๘ ถ้อยคำโดย หยุด แสงอุทัย, คำอธิบายกฎหมายลักษณะอาญา ร.ศ. ๑๒๗, พิมพ์ครั้งที่ ๗ (กรุงเทพฯ :

วิญญูชน, ๒๕๖๑), น. ๒๖. ผู้เขียนเห็นว่าแปลมาจากคำว่า “Schuld”.
๗๙ คำแปลโดย คณติ ณ นคร, อ้างแล้ว เชิงอรรถที่ ๘, น. ๒๘๘.
๘๐ คำแปลโดย สุิสรทธ์ิ แสงวิโรจนพัฒน์, อ้างแล้ว เชิงอรรถที่ ๑๑, น. ๒๐.
๘๑ คณิต ณ นคร, อ้างแล้ว เชิงอรรถที่ ๘, น. ๒๙๐.
๘๒ โปรดดู เพิ่งอ้าง, น.๒๙๐ เชิงอรรถที่ ๑๕.
๘๓ Wessels/Beulke/Satzger, Strafrecht Allgemeiner Teil, 49. Auflage 2019, Rn. 641.
๘๔ คำอธิบายเรื่องความชั่วโดยปรับใช้กับกฎหมายอาญาไทย โปรดดู คณิต ณ นคร, อ้างแล้ว เชิงอรรถที่ ๘,

น. ๒๘๗.

โครงสร้างความรับผิด
ทางอาญาเยอรมัน

Tatbestandsmäßigkeit

Rechtswidrigkeit

Schuld


สำนักวิจัยและวิชาการ  สำนักงานศาลปกครอง  ๑๕๓



โครงสร้างความรับผิด Ordnungswidrigkeit กำหนดโครงสร้างในส่วนที่สาม
แตกต่างจากโครงสร้างความรับผิดทางอาญาในทางถ้อยคำ พิจารณาตามมาตรา ๑ แห่งรัฐบัญญัติว่าด้วย
Ordnungswidrigkeiten เรียกว่า “การตำหนิได้ (Vorwerfbarkeit)” เช่น ในเรื่องของผู้กระทำที่อายุไม่ถึง
๑๔ ปีบริบูรณ์ ไม่อาจตำหนิได้ จึงไม่เป็นความผิด Ordnungswidrigkeit โดยมีความเห็นว่าเป็นเจตนารมณ์
ของผู้ร่างที่ต้องการให้ใช้ถ้อยคำที่แตกต่างจากกฎหมายอาญา ๘๕ โดยกำหนดให้ Vorwerfbarkeit
เป็นโครงสร้างในส่วนที่สาม๘๖  อย่างไรก็ตาม มีความเห็นอีกฝ่ายเห็นว่า หลักการว่าด้วยความชั่วนำมาใช้กับ
Ordnungswidrigkeit ได้ด้วย๘๗

มีข้อสังเกตประการต่อมาว่า บางตำราจัดให้ Vorwerfbarkeit จัดเป็นโครงสร้างย่อย
อยู่ภายใต้องค์ประกอบ “ความรับผิดชอบ (Verantwortlichkeit)” แล้วให้ Verantwortlichkeit เป็นโครงสร้าง
ในส่วนที่สาม ซึ่งเป็นไปตามชื่อหัวเรื่องของมาตรา ๑๒ แห่งรัฐบัญญัติว่าด้วย Ordnungswidrigkeiten๘๘







ผู้เขียนเห็นว่า เมื่อมีการตรากฎหมายแยกออกจากกัน อีกทั้งใช้ถ้อยคำที่ต่างกัน
ย่อมมีเจตนารมณ์ว่าให้โครงสร้างความรับผิดของ Ordnungswidrigkeit แยกออกจากโครงสร้างความรับผิด
ทางอาญา  อย่างไรก็ตาม แม้การใช้การตีความจะไม่ได้นำมาตราของกฎหมายอาญามาใช้โดยตรง แต่การตีความ
ก็ได้รับอิทธิพลจากกฎหมายอาญาอยู่ไม่น้อย ตำราคำอธิบายเกี่ยวกับ Ordnungswidrigkeit ในปัจจุบัน
ก็เขียนโดยนักกฎหมายอาญา จึงเป็นธรรมดาที่ Ordnungswidrigkeit จะมีความใกล้ชิดกับกฎหมายอาญา
มากกว่ากฎหมายปกครอง อันเป็นกฎหมายมหาชนในความหมายอย่างแคบ  แต่กระนั้น ด้วยการบัญญัติ
ถ้อยคำที่แตกต่างกันย่อมเล็งเห็นได้ว่า Ordnungswidrigkeit มีความเป็นกฎหมายเฉพาะที่สามารถพัฒนา


๘๕ Vgl. Diethelm Klesczwski, Ordnungswidrigkeitenrecht, 2. Auflage 2016, Rn. 320.
๘๖ Kathi Gassner in : Gassner/Seith, Ordnungswidrigkeitengesetz : Handkommentar, 2. Auflage

2020, Einleitung Rn. 78; Erik Kraatz, Ordnungswidrigkeitenrecht, 2020, § 4 Rn. 2.
๘๗ Kindhäuser/Zimmermann, Strafrecht Allgemeiner Teil, 9. Auflage 2020, § 1 Rn. 3 ; Wolfgang

Mitsch, Recht der Ordnungswidrigkeiten, 2. Auflage 2005, § 10 Rn. 2.
๘๘ Jens Bülte, Ordnungswidrigkeitenrecht, 6. Auflage 2020, § 2 Rn. 52.

Ordnungswidrigkeit
ความเห็นที่หนึ่ง

Tatbestandsmäßigkeit

Rechtswidrigkeit

Vorwerfbarkeit

Ordnungswidrigkeit
ความเห็นที่สอง

Tatbestandsmäßigkeit

Rechtswidrigkeit

Verantwortlichkeit

• Vorwerfbarkeit



๑๕๔  รวมบทความทางวิชาการ (เอกสารอิเล็กทรอนิกส์) เล่ม ๓


หลักกฎหมายของตนได้ อีกทั้งหลักการว่าด้วยความชั่วของกฎหมายอาญาบางเรื่องก็ไม่มีปรากฏใน
Vorwerfbarkeit ของ Ordnungswidrigkeit เช่น มาตรา ๒๑ แห่งประมวลกฎหมายอาญาเยอรมัน ว่าด้วย
ความสามารถในการทำชั่วลดลง (Verminderte Schuldfähigkeit) ไม่มีบทบัญญัติอันใกล้เคียงในรัฐบัญญัติ
ว่าด้วย Ordnungswidrigkeiten๘๙

ผู้เขียนจึงเห็นว่า Ordnungswidrigkeit เป็นกฎหมายที่มีบทตัดโครงสร้างความรับผิด
ที่แยกออกจากกฎหมายอาญา

๓.๔ ข้อพิจารณาเรื่องกระบวนการได้มาและการโต้แย้งคำสั่งลงโทษปรับ Geldbuße
การได้มาซึ่งคำสั่งลงโทษปรับ Geldbuße นั้น หลักการสำคัญ คือ เป็นการกระทำ

ความผิด Ordnungswidrigkeit และกฎหมายบัญญัติชัดเจนว่าให้ลงโทษปรับ Geldbuße โดยในหลักการนั้น
หน่วยงานฝ่ายปกครอง (Verwaltungsbehörde) เป็นผู้มีอำนาจในการออกคำสั่งลงโทษปรับ หากมีการโต้แย้ง
คำสั่งจึงจะส่งเรื่องไปยังอัยการและศาลเป็นลำดับ แตกต่างจากวิธีพิจารณาความอาญาที่การลงโทษอาญา
เป็นอำนาจของศาล






๓.๔.๑ การดำเนินการในชัน้ฝ่ายปกครอง : บทตัดกฎหมายวิธีพิจารณาเรื่อง
ทางปกครอง

การดำเนินการในชัน้ฝ่ายปกครองของ Ordnungswidrigkeit นั้น แม้จะแบ่ง
คล้ายกับวิธีพิจารณาความอาญา แต่ก็เป็นการผสมผสานกันระหว่างวิธีพิจารณาเรื่องทางปกครอง
(วิธีปฏิบัติราชการทางปกครองเยอรมัน) กับวิธีพิจารณาความอาญา๙๐ โดยเริ่มจากกระบวนการในชัน้หน่วยงาน


๘๙ Wolfgang Mitsch, Recht der Ordnungswidrigkeiten, 2. Auflage 2005, § 10 Rn. 6.
๙๐ Diethelm Klesczwski, Ordnungswidrigkeitenrecht, 2. Auflage 2016, Rn. 683 ; Erik Kraatz,

Ordnungswidrigkeitenrecht, 2020, § 13 Rn. 2.

กระบวนการในชัน้หน่วยงาน กระบวนการในชัน้โต้แย้ง
กระบวนพิจารณาคดี

(gerichtliches Verfahen)

คำสั่งลงโทษปรับ Geldbuße

การดำเนินการในชัน้ฝ่ายปกครอง ชัน้ศาล


สำนักวิจัยและวิชาการ  สำนักงานศาลปกครอง  ๑๕๕


ซึ่งเทียบได้กับชัน้ก่อนการฟ้องคดี (Vorverfahren) โดยมาตรา ๓๕ แห่งรัฐบัญญัติว่าด้วย Ordnungswidrigkeiten
บัญญัติให้หน่วยงานฝ่ายปกครอง (Verwaltungsbehörde) เป็นผู้มีอำนาจในการสอบสวนการกระทำความผิด
และออกคำสั่งลงโทษปรับ Geldbuße แม้รัฐบัญญัตินี้ไม่ได้ให้นิยามความหมายของคำว่า Verwaltungsbehörde
ไว้ก็ตาม แต่พิจารณาได้ว่าเป็นการแบ่งแยกองค์กรผู้มีอำนาจลงโทษปรับ Geldbuße ออกจากอัยการ
และผู้พิพากษา๙๑ การจัดโครงสร้างฝ่ายปกครองเป็นอำนาจของมลรัฐ (มาตรา ๘๔ ของรัฐธรรมนูญ
แห่งสหพันธ์สาธารณรัฐเยอรมนี หรือกฎหมายพื้นฐาน - Grundgesetz)๙๒

แม้การดำเนินการในชัน้ฝ่ายปกครองเพื่อให้ได้มาซึ่งคำสั่งลงโทษปรับ
Geldbuße จะพิจารณาได้ว่า เป็นการออกคำสั่งคล้ายกับคำสั่งทางปกครองก็ตาม เพราะคำสั่งลงโทษปรับ
Geldbuße ครบองค์ประกอบของคำสั่งทางปกครองตามมาตรา ๓๕ วรรคหนึ่ง แห่งรัฐบัญญัติวิธีพิจารณา
เรื่องทางปกครองหรือวิธีปฏิบัติราชการทางปกครองเยอรมัน (Verwaltungsverfahrensgesetz)๙๓ ก็ตาม
แต่มาตรา ๒ วรรคสอง บัญญัติไว้ชัดเจนว่า ไม่นำมาปรับใช้ทั้งกับเรื่องการสอบสวนทางอาญา (Strafverfolgung)
และเรื่องการสอบสวนและการลงโทษจาก Ordnungswidrigkeit เหตุผลหนึ่งมองว่า กระบวนการเหล่านี้
ถูกบัญญัติเป็นการเฉพาะให้ใช้หลักการตามกฎหมายวิธีพิจารณาความอาญา๙๔ โดยมาตรา ๔๖ แห่งรัฐบัญญัติ
ว่าด้วย Ordnungswidrigkeiten บัญญัติเป็นหลักการว่า ตราบเท่าที่ไม่ได้บัญญัติไว้เป็นอย่างอื่น ให้ใช้
หลักกฎหมายทั่วไปว่าด้วยวิธีพิจารณาความอาญา และ Verwaltungsbehörde มีสิทธิและหน้าที่อย่างเช่น
อัยการ เว้นแต่กฎหมายกำหนดเป็นอย่างอื่น

โดยสรุป แม้การดำเนินการเพื่อออกคำสั่งลงโทษปรับเป็นพินัยจะเป็นวิธีพิจารณา
เรื่องทางปักครองแบบด้งเดิม (ein klassisches Verwaltungsverfahen) ก็ตาม แต่ผู้ร่างกฎหมายได้บัญญัติ
ตัดกฎหมายวิธีพิจารณาเรื่องทางปกครองไม่ให้นำมาบังคับใช้๙๕ โดยให้นำกฎหมายวิธีพิจารณาความอาญา
มาบังคับใช้แทนโดยอนุโลม

๓.๔.๒ การโต้แย้งคำสั่งลงโทษปรับ Geldbuße : บทตัดอำนาจศาลปกครอง
เมื่อมีคำสั่งลงโทษปรับ Geldbuße ผู้ที่ได้รับคำสั่งลงโทษดังกล่าว มีสิทธิโต้แย้ง

(Einspruch) ภายในสองสัปดาห์โดยทำเป็นหนังสือยื่นต่อหน่วยงานฝ่ายปกครอง (Verwaltungsbehörde)
โดยมีผลเป็นการงดบังคับการตามคำสั่งดังกล่าวไปพลางก่อน (มาตรา ๖๗)๙๖

เมื่อมีการยื่นหนังสือข้างต้นต่อหน่วยงานฝ่ายปกครอง (Verwaltungsbehörde) แล้ว
Verwaltungsbehörde จะทำการตรวจเงื่อนไขต่าง ๆ และหากยังยืนยันคำสั่งตามเดิมนั้น Verwaltungsbehörde
ต้องยื่นเรื่องต่ออัยการ เพื่อให้อัยการยื่นเรื่องต่อศาลชัน้ต้น (Amtsgericht ซึ่งเทียบเคียงได้กับศาลแขวง
ในระบบกฎหมายไทย แต่มีข้อสังเกตว่าในร่างพระราชบัญญัติของไทยบัญญัติให้อยู่ในเขตอำนาจของศาลจังหวัด)


๙๑ Sebastian Seith in : Gassner/Seith, Ordnungswidrigkeitengesetz : Handkommentar,
2. Auflage 2020, § 35 Rn. 4.

๙๒ Jens Bülte, Ordnungswidrigkeitenrecht, 6. Auflage 2020, § 3 Rn. 16.
๙๓ Jens Bülte, Ordnungswidrigkeitenrecht, 6. Auflage 2020, § 3 Rn. 180 ; Diethelm Klesczwski,

Ordnungswidrigkeitenrecht, 2. Auflage 2016, Rn. 915.
๙๔ Stelkens/Bonk/Sachs/Schmitz, 9. Auflage 2018, VwVfG § 2 Rn. 74 ff.
๙๕ Kathi Gassner in : Gassner/Seith, Ordnungswidrigkeitengesetz : Handkommentar, 2. Auflage

2020, § 46 Rn. 4.
๙๖ Vgl. Jens Bülte, Ordnungswidrigkeitenrecht, 6. Auflage 2020, § 3 Rn. 222.


๑๕๖  รวมบทความทางวิชาการ (เอกสารอิเล็กทรอนิกส์) เล่ม ๓


ต่อไป เหตุที่ต้องยื่นต่อศาลยุติธรรมไม่ใช่ศาลปกครอง เนื่องจากรัฐบัญญัติว่าด้วย Ordnungswidrigkeiten
บัญญัติตัดเขตอำนาจของศาลปกครอง โดยให้ฟ้องต่อ Amtsgericht๙๗

มีข้อสังเกตว่า คำพิพากษาศาลปกครองแห่งสหพันธ์สาธารณรัฐเยอรมนี
(Bundesverwaltungsgericht) ลงวันที่ ๒๕ มีนาคม ค.ศ. ๑๙๖๖๙๘ ซึ่งเป็นคำพิพากษาก่อนการใช้บังคับ
รัฐบัญญัติว่าด้วย Ordnungswidrigkeiten ฉบับปี ค.ศ. ๑๙๖๘ วินิจฉัยว่า การดำเนินการในชัน้หน่วยงาน
เจ้าหน้าที่เกี่ยวกับการเตือน (Verwarnung) ลงโทษปรับ Geldbuße นั้น หลักการเดิมตามมาตรา ๒๒
แห่งรัฐบัญญัติการจราจร (Straßenverkehrsgesetz - StVG) ฉบับก่อนการแก้ไข ให้การโต้แย้งการเตือน
ให้จ่ายค่าธรรมเนียม (gebührenpflichtige Verwarnung) อยู่ในเขตอำนาจศาลปกครอง โดยเป็นคำสั่ง
ทางปกครอง (Verwaltungsakt) และรัฐบัญญัติว่าด้วย Ordnungswidrigkeiten ฉบับปี ค.ศ. ๑๙๕๒
ไม่ได้บัญญัติให้ Verwarnung เป็นส่วนหนึ่งของการออกคำสั่งปรับ (Bußgeldverfahren)๙๙

อย่างไรก็ตาม มาตรา ๖๒ แห่งรัฐบัญญัติฉบับปัจจุบัน บัญญัติชัดเจนว่า
ให้ข้อโต้แย้งดังกล่าวอยู่ในเขตอำนาจของศาลยุติธรรม อันเป็นการเลิกหลักการเดิมตามรัฐบัญญัติการจราจร๑๐๐
โดยมีตัวอย่างจากคำสั่งศาลปกครองชัน้สูง/ชัน้อุทธรณ์ (Oberverwaltungsgericht) แห่งนครมั์คเดอบวรค
(Magdeburg) มลรัฐซคเัซิน-อันฮัลท์ (Sachen-Anhalt) ซึ่งวินิจฉัยเรื่องเขตอำนาจไว้ว่า คำสั่งลงโทษปรับเป็นพินัย
(Bußgeldbescheid) บัญญัติไว้เป็นการเฉพาะตามรัฐบัญญัติระดับสหพันธรัฐ (“durch Bundesgesetz”
ซึ่งในที่นี้ คือ รัฐบัญญัติว่าด้วย Ordnungswidrigkeiten) โดยบัญญัติให้การโต้แย้งคำสั่งลงโทษปรับ Geldbuße
อยู่ในเขตอำนาจของศาลยุติธรรมระดับศาลชัน้ต้น (Amtsgericht) ซึ่งเป็นศาลที่ตั้งอยู่ในเขตของหน่วยงาน
ฝ่ายปกครอง (Bezirk die Verwaltungsbehörde ihren Sitz)๑๐๑

ผู้เขียนมีข้อสังเกตว่า คำสั่งของศาลข้างต้นได้วินิจฉัยโดยตั้งต้นจากการปรับบท
เรื่องคดีปกครอง (หนทางสู่ศาลปกครอง - Verwaltungsrechtsweg) ตามมาตรา ๔๐ แห่งประมวลกฎหมาย
วิธีพิจารณาคดีปกครอง เป็นลำดับขั้นตอน กล่าวคือ ศาลได้วินิจฉัยว่า

๑. ข้อพิพาทนี้เป็นข้อพิพาทในทางกฎหมายมหาชน (eine öffentlich-
rechtliche Streitigkeit)

๒. ไม่ใช่เรื่องในทางกฎหมายรัฐธรรมนูญ (nichtverfassungsrechtlicher Art)
๓. อย่างไรก็ตาม มีรัฐบัญญัติระดับสหพันธ์บัญญัติไว้อย่างชัดแจ้งว่าให้อยู่ใน

อำนาจของศาลยุติธรรมระดับศาลชัน้ต้น (die durch Bundesgesetz ausdrücklich den Amtsgerichten
zur Entscheidung übertragen)





๙๗ Vgl. Diethelm Klesczwski, Ordnungswidrigkeitenrecht, 2. Auflage 2016, Rn. 683.
๙๘ BVerwGE 24, 8 (Rn. 2 und 13).
๙๙ Sebastian Seith in : Gassner/Seith, Ordnungswidrigkeitengesetz : Handkommentar, 2.

Auflage 2020, § 56 Rn. 2.
๑๐๐ Erich Göhler, OWiG, 12. Auflage 1998, § 56 Rn. 37.
๑๐๑ OVG Magdeburg Beschl. v. 31.3.2016 – 3 O 66/16, BeckRS 2016, 46942.


สำนักวิจัยและวิชาการ  สำนักงานศาลปกครอง  ๑๕๗



ผู้เขียนจึงเห็นว่า ลักษณะของ Ordnungswidrigkeiten และการปรับ Geldbuße
เป็นคดีปกครองที่ศาลปกครองควรจะมีอำนาจพิจารณาพิพากษา เพียงแต่ด้วยนิตินโยบายจึงกำหนด
โดยอาศัยอำนาจของรัฐบัญญัติระดับสหพันธ์ บัญญัติตัดอำนาจศาลปกครองและให้คดีพิพาทเกี่ยวกับ
Ordnungswidrigkeiten ไปสู่ศาลยุติธรรม กล่าวคือ การที่ผู้ร่างกฎหมายกำหนดให้ข้อพิพาทดังกล่าว
ไปศาลยติธุรรมเป็นเรื่องนิตินโยบาย

๓.๕ ตัวอย่าง : ความผิดกรณีแจ้งย้ายที่อยู่อาศัยล่าช้ากว่าเวลาที่กฎหมายกำหนด
รัฐบัญญัติว่าด้วยการแจ้งทะเบียนราษฎรแห่งสหพันธรัฐ (Bundesmeldegesetz)

บัญญัติหน้าที่ของบุคคลที่พำนักอาศัยในสหพันธ์สาธารณรัฐเยอรมนีว่า มีหน้าที่ต้องแจ้ง (Meldepflicht)
ไม่ว่าจะเป็นการแจ้งย้ายเข้าที่อยู่อาศัย (Anmeldung) การแจ้งเปลี่ยนอยู่อาศัย (Ummeldung) หรือการแจ้งออก
จากที่อยู่อาศัย (Abmeldung) เช่น มาตรา ๑๗ วรรคหนึ่ง แห่งรัฐบัญญัติว่าด้วยการแจ้งทะเบียนราษฎร
แห่งสหพันธรัฐ บัญญัติว่า ผู้ใดย้ายเข้าที่อยู่ ต้องแจ้งภายใน ๒ สัปดาห์ต่อหน่วยงานลงทะเบียน นับจาก
วันย้ายเข้าที่อยู่อาศัย (Wer eine Wohnung bezieht, hat sich innerhalb von zwei Wochen nach
dem Einzug bei der Meldebehörde anzumelden.)

มาตรา ๕๔ วรรคหนึ่ง แห่งรัฐบัญญัติว่าด้วยการแจ้งทะเบียนราษฎรแห่งสหพันธรัฐ
บัญญัติว่า การแจ้งย้ายเข้าที่อยู่อาศัยไม่ถูกต้องหรือไม่เป็นไปตามกำหนดเวลาโดยเจตนา (vorsätzlich)
หรือโดยประมาท (fahrlässig) นั้น เป็นความผิด Ordnungswidrigkeit ซึ่ง มาตรา ๕๔ วรรคสาม บัญญัติว่า
ความผิด Ordnungswidrigkeit นี้ สามารถปรับเป็น Geldbuße ได้สูงสุด ๑,๐๐๐ ยูโร

ผู้เขียนเห็นว่า การกระทำความผิดกรณีแจ้งย้ายเข้าที่อยู่อาศัยล่าช้ากว่าเวลา
ที่กฎหมายกำหนด ไม่ได้กระทบต่อคุณธรรมทางกฎหมาย/นิติสมบัติแต่อย่างใด กล่าวคือ ไม่ได้กระทบ
กับสังคมหรือความสงบเีรยบร้อยโดยรวม เพียงแต่เป็นการขัดต่อกฎระเบียบ ความผิดเช่นนี้จึงไม่อาจลงโทษ
ด้วยโทษอาญาอันกระทบต่อสิทธิเสรีภาพอย่างร้ายแรงได้ หากกำหนดให้การลงโทษอันเนื่องมาจาก
“ไปแจ้งล่าช้า ให้จำคุก” แล้วไซร้ ย่อมไม่ได้สัดส่วน และผู้เขียนเห็นว่าน่าจะไม่ชอบด้วยกฎหมาย ความผิดเช่นนี้
จึงกำหนดเป็น Ordnungswidrigkeit

อย่างไรก็ตาม รัฐบัญญัติว่าด้วยการแจ้งทะเบียนราษฎรแห่งสหพันธรัฐ บัญญัติ
แต่เพียงว่าการฝ่าฝืนไม่แจ้งในระยะเวลาเป็นความผิด Ordnungswidrigkeit  ดังนั้น จึงต้องนำรัฐบัญญัติ
ว่าด้วย Ordnungswidrigkeiten มาปรับใช้ในส่วนของการปรับ Geldbuße เช่น การที่มาตรา ๕๔ วรรคหนึ่ง
แห่งรัฐบัญญัติว่าด้วยการแจ้งทะเบียนราษฎรแห่งสหพันธรัฐ บัญญัติเรื่องผิด Ordnungswidrigkeit โดยเจตนา
(vorsätzlich) หรือโดยประมาท (fahrlässig) นั้น เป็นไปตามมาตรา ๑๐ แห่งรัฐบัญญัติว่าด้วย Ordnungswidrigkeit
ที่ว่า การกระทำใดจะผิด Ordnungswidrigkeit ได้ ต่อเมื่อมีการกระทำโดยเจตนา เว้นแต่กฎหมายบัญญัติ
ไว้โดยชัดแจ้งว่าให้การกระทำโดยประมาทผิด Ordnungswidrigkeit ด้วย เป็นต้น

ผู้ เขียนจึงเห็นว่ารัฐบัญญัติว่าด้วย Ordnungswidrigkeit มีสถานะที่คล้ายกับ
กฎหมายอาญาภาคทั่วไปและคล้ายกับวิธีพิจารณาเรื่องทางปกครอง (วิธีปฏิบัติราชการทางปกครอง)
คือ หากกฎหมายไม่ได้บัญญัติเรื่องใดเป็นการเฉพาะ ให้นำหลักการในรัฐบัญญัติว่าด้วย Ordnungswidrigkeit
มาปรับใช้




๑๕๘  รวมบทความทางวิชาการ (เอกสารอิเล็กทรอนิกส์) เล่ม ๓



ภาค ๒
ข้อสังเกตต่อร่างพระราชบัญญัติว่าด้วยการปรับเป็นพินัย พ.ศ. ....

เปรียบเทียบกับระบบกฎหมายเยอรมัน

ความเบื้องต้น

ผู้เขียนได้อธิบายไว้ใน ภาค ๑ เกี่ยวกับหลักการพื้นฐานว่าด้วยการกระทำที่ขัดต่อกฎระเบียบ
(Ordnungswidrigkeit) และการปรับเป็นพินัย/ค่าปรับ (Geldbuße) ในระบบกฎหมายเยอรมัน ในภาค ๒ นี้
ผู้เขียนมุ่งวิเคราะห์ร่างพระราชบัญญัติว่าด้วยการปรับเป็นพินัย พ.ศ. .... ร่างพระราชบัญญัติดังกล่าวได้ระบุว่า
นำกฎหมายของเยอรมันมาเป็นต้นแบบในการยกร่าง โดยมีบทความที่ผู้เขียนเห็นว่าเกี่ยวข้องกับร่างพระราชบัญญัติ
ดังกล่าวโดยตรง ได้แก่ บทความของกรรมการร่างกฎหมายประจำ สำนักงานคณะกรรมการกฤษฎีกา
เรื่อง “ทำไมต้องปรับเป็นพินัย?” เผยแพร่ในเว็บไซต์ของสำนักงานคณะกรรมการกฤษฎีกา เมื่อวันที่ ๓ กุมภาพันธ์
๒๕๖๔๑๐๒ ในบทความดังกล่าวระบุว่า ได้นำผลการศึกษาระบบกฎหมายประเทศเยอรมนี มาเป็นต้นแบบ
ของร่างพระราชบัญญัติดังกล่าว และหลังจากการเปิดรับฟังความคิดเห็นต่อร่างพระราชบัญญัติว่าด้วย
การปรับเป็นพินัย พ.ศ. .... นั้น มีบทความที่ลงในวารสารกฤษฎีกาซึ่งมีสองตอน๑๐๓ และผู้เขียนจะได้นำงาน
ของศาสตราจารย์พิเศษ ดร.ชาญชัย แสวงศักดิ์ เรื่อง “โทษทางปกครอง : กฎหมายเปรียบเทียบ”๑๐๔
มาประกอบการวิเคราะห์ร่างพระราชบัญญัติว่าด้วยการปรับเป็นพินัย พ.ศ. .... ผู้เขียนแบ่งเนื้อหาของภาค ๒
ออกเป็น “ข้อสังเกตสี่ประการ” ดังนี้

๑. ข้อสังเกตในด้านกฎหมายเปรียบเทียบ
สำนักงานคณะกรรมการกฤษฎีกาได้จัดทำร่างพระราชบัญญัติว่าด้วยการปรับเป็นพินัย

พ.ศ. .... โดยเปิดรับฟังความคิดเห็นตั้งแต่วันที่ ๒๑ กรกฎาคม ๒๕๖๓ ถึงวันที่ ๗ สิงหาคม ๒๕๖๓๑๐๕
ในบันทึกสำนักงานฯ ประกอบร่างพระราชบัญญัติว่าด้วยการปรับเป็นพินัย พ.ศ. .... ได้ระบุถึงที่มาของ
ร่างพระราชบัญญัติดังกล่าวว่า

“... ทั้งนี้ โดยได้มีการศึกษาเปรียบเทียบกับแนวทางในต่างประเทศ โดยเฉพาะในประเทศเยอรมนี
ที่มีการตรากฎหมายกลางขึ้นใช้บังคับกับการกระทำความผิดที่ไม่ร้ายแรงโดยลดขั้นตอนการพิจารณา
และการกำหนดโทษให้เหมาะสมกับการกระทำความผิดที่ไม่ร้ายแรง โดยให้เจ้าหน้าที่ของรัฐกำหนดค่าปรับ


๑๐๒ ธำรงลักษณ์ ลาพินี, “ทำไมต้องปรับเป็นพินัย”, จาก https://www.krisdika.go.th/data/activity/
act13778.pdf. สืบค้นเมื่อวันที่ ๒๙ ตุลาคม ๒๕๖๔, บทความข้างต้นเผยแพร่ในเว็บไซต์ของสำนักงานคณะกรรมการกฤษฎีกา
เมื่อวันที่ ๓ กุมภาพันธ์ ๒๕๖๔ ภายหลังจากการเผยแพร่บทความเดิมของผู้เขียน (ฉบับเดือนมกราคม ๒๕๖๔) ในระบบ
อินทราเน็ตของสำนักงานศาลปกครอง

๑๐๓ คนันท์ ชัยชนะ, “มาตรการทางกฎหมายสำหรับความผิดที่ไม่ร้ายแรงในประเทศเยอรมนี กฎหมาย
ว่าด้วยความผิดต่อกฎระเบียบ (Gesetz über Ordnungswidrigkeiten) ตอนที่ ๑,” ใน วารสารกฤษฎีกา เล่ม ๑ ตอน ๒
เดือนเมษายน ๒๕๖๔, น. ๗๒ ; คนันท์ ชัยชนะ, “มาตรการทางกฎหมายสำหรับความผิดที่ไม่ร้ายแรงในประเทศเยอรมนี
กฎหมายว่าด้วยความผิดต่อกฎระเบียบ (Gesetz über Ordnungswidrigkeiten) ตอนที่ ๒”, ใน วารสารกฤษฎีกา เล่ม ๑
ตอน ๓ เดือนกรกฎาคม ๒๕๖๔, น. ๑๑๗.

๑๐๔ ชาญชัย แสวงศักดิ์, โทษทางปกครอง : กฎหมายเปรียบเทียบ, (กรุงเทพฯ : วิญญูชน, ๒๕๖๓).
๑๐๕ “ร่างพระราชบัญญัติว่าด้วยการปรับเป็นพินัย พ.ศ. ....”, สำนักงานคณะกรรมการกฤษฎีกา ,

จาก https://www.krisdika.go.th/data/comment/bill/bill241.pdf. สืบค้นเมื่อวันที่ ๒๙ ตุลาคม ๒๕๖๔


สำนักวิจัยและวิชาการ  สำนักงานศาลปกครอง  ๑๕๙


ที่ผู้กระทำความผิดต้องชำระ ในกรณีที่ผู้กระทำความผิดไม่ยินยอมชำระค่าปรับ เจ้าหน้าที่ของรัฐจะต้องฟ้องคดี
ต่อศาลอาญาต่อไป ในขณะที่ประเทศฝรั่งเศสไม่มีการตรากฎหมายกลางขึ้นใช้บังคับ แต่ได้ให้อำนาจ
เจ้าหน้าที่ของรัฐมีอำนาจออกคำสั่งกำหนดโทษปรับทางปกครอง [ที่ถูกต้อง คือ โทษปรับทางปกครอง - ผู้เขียน]
และถือว่าการออกคำสั่งกำหนดค่าปรับทางปกครองเป็นคำสั่งทางปกครอง หากผู้กระทำความผิดไม่ยินยอม
ชำระค่าปรับหรือมีข้อโต้แย้งจะต้องยื่นคำฟ้องต่อศาลปกครองเพื่อให้มีการเพิกถอนคำสั่ง ซึ่งคณะกรรมการ
พัฒนากฎหมายได้ใช้แนวทางของประเทศเยอรมันเนื่องจากเห็นว่าจะทำให้มีหลักเกณฑ์กลางในการพิจารณา
และกำหนดมาตรการในการลงโทษที่ชัดเจน เป็นธรรม และคุ้มครองสิทธิของประชาชนได้ดีกว่า”

สำนักงานคณะกรรมการกฤษฎีกาได้จัดทำรายงานสรุปผลการรับฟังความคิดเห็นเกี่ยวกับ
ร่างพระราชบัญญัติว่าด้วยการปรับเป็นพินัย พ.ศ. .... ในเดือนธันวาคม ๒๕๖๓๑๐๖ ซึ่งในหัวข้อที่ ๓.๒
“ต่างประเทศแก้ปัญหานี้อย่างไร (ถ้ามี) และการดำเนินการดังกล่าวเหมาะสมกับสังคมไทยหรือไม่ อย่างไร”
ได้ยกตัวอย่างมาทั้งสิ้น ๔ ประเทศ ได้แก่ ประเทศเยอรมนี ประเทศโปรตุเกส ประเทศอิตีลา
และประเทศฝรั่งเศส๑๐๗ แต่โดยท้ายที่สุดได้ใช้กฎหมายของประเทศเยอรมนีเป็นต้นแบบในการยกร่าง

ในส่วนนี้ผู้ เขียนจะเริ่มต้นจากการวิ เคราะห์ผ่านทางหลักกฎหมายเปรียบ เทียบ
โดยเปรียบเทียบทั้งในแง่ของการหยิบยกประเทศที่ทำการศึกษาและหยิบยกในแง่ของตำราคำอธิบาย
ของนักกฎหมายเยอรมัน

๑.๑ หลักการว่าด้วยกฎหมายเปรียบเทียบ
การศึกษากฎหมายเปรียบเทียบเพื่อวิเคราะห์พัฒนากฎหมายนั้น มีวิธีการ

เลือกประเทศและแบ่ง “กลุ่มประเทศ” หลายวิธี ผู้เขียนเห็นว่า วิธีที่มักใช้แพร่หลายในประเทศไทย
คือ การแบ่งระบบกฎหมายออกเป็นซีวิลล์อว (Civil Law) เช่น กลุ่มประเทศในภาคพื้นทวีปยุโรป
และคอมมอนลอว์ (Common Law) เช่น กลุ่มที่ได้รับอิทธิพลจากสหราชอาณาจักรและสหรัฐอเมริกา๑๐๘
อย่างไรก็ตาม เมื่อศึกษาในทางตำราเกี่ยวกับกฎหมายเปรียบเทียบจะพบวิธีการและการแบ่งย่อยออกไป
หลายแบบ

ในกลุ่มกฎหมายซีวิลล์อวหรือกฎหมายภาคพื้นทวีปยุโรป มีการแบ่งออกเป็นกลุ่มย่อย
วิธีการประการหนึ่งที่ใช้แบ่ง คือ การแบ่งออกเป็นกลุ่ม The Romanistic Legal Family ภายใต้การนำ
ของประเทศฝรั่งเศส และกลุ่ม The Germanic Legal Family ภายใต้การนำของประเทศเยอรมนี ซึ่งเป็น
การแบ่งตามแนวคิดของ Konrad Zweigert และ Hein Kötz จากการวิเคราะห์พัฒนาการทางประวัติศาสตร์


๑๐๖ “รายงานสรุปผลการรับฟังความคิดเห็นร่างพระราชบัญญัติว่าด้วยการปรับเป็นพินัย พ.ศ. ....”,

สำนักงานคณะกรรมการกฤษฎีกา, จาก https://www.krisdika.go.th/data/news/news14412.pdf. สืบค้นเมื่อวันที่
๒๙ ตุลาคม ๒๕๖๔

๑๐๗ ผู้เขียนมีข้อสังเกตว่า ในบันทึกสำนักงานฯ ประกอบร่างฉบับเปิดรับฟังความคิดเห็นตั้งแต่วันที่
๒๑ กรกฎาคม ๒๕๖๓ ถึงวันที่ ๗ สิงหาคม ๒๕๖๓ ระบุตัวอย่างประเทศที่ทำการศึกษาเปรียบเทียบมาแต่เพียงประเทศเยอรมนี
และประเทศฝรั่งเศส

๑๐๘ ตัวอย่างการแบ่งข้างต้น ดู กิตติศักดิ์ ปรกติ, ความเป็นมาและหลักการใช้นิติวิธีในระบบซีวิลล์อว
และคอมมอนลอว,์ พิมพ์ครั้งที่ ๖ (กรุงเทพ : วิญญูชน, ๒๕๖๔) ; ชาญชัย แสวงศักดิ์, อ้างแล้ว เชิงอรรถที่ ๑๐๔, น. ๒๒๖.


๑๖๐  รวมบทความทางวิชาการ (เอกสารอิเล็กทรอนิกส์) เล่ม ๓


ของกฎหมายที่แตกต่างกัน๑๐๙ ผู้เขียนเห็นว่า ในกรณีการจัดกลุ่ม The Germanic Legal Family มีแง่คิด
ในเรื่องของภาษาที่ใช้ร่วมกัน คือ ภาษาเยอรมัน๑๑๐

๑.๑.๑ ข้อสังเกตต่อการหยิบยกกฎหมายเยอรมันเป็นต้นแบบ
ดังที่ผู้เขียนได้เริ่มต้นอธิบายในบทความภาค ๑ ว่า แม้รัฐบัญญัติว่าด้วย

Ordnungswidrigkeiten เริ่มตราขึ้นและใช้คำว่า Ordnungswidrigkeiten ซึ่งผู้ เขียนแปลว่า “การกระทำ
ที่ขัดต่อกฎระเบียบ” และคำว่า Geldbuße ซึ่งผู้เขียนแปลว่า “ค่าปรับ” (ต่อไปผู้เขียนจะใช้การทับคำศัพท์
ภาษาเยอรมัน) ในยุคสหพันธ์สาธารณรัฐเยอรมนีก็ตาม แต่แนวคิดเรื่องการเปลี่ยนโทษบางประการที่เป็นเพียง
การกระทำขัดต่อกฎระเบียบของฝ่ายปกครองหรือการกระทำผิดในทางปกครอง (Verwaltungsdelikt)
ที่ไม่ได้ถึงขนาดเป็นความผิดทางอาญาหรือการกระทำผิดในทางอาญา/การยติธุรรม (Justizdelikt) ว่าไม่ให้
เป็นเรื่องความผิดตามกฎหมายอาญานั้น แนวคิดดังกล่าวนี้ ผู้มีอิทธิพลต่อแนวคิดในยุคต้นปี ค.ศ. ๑๙๐๐
คือ James Goldschmidt ซึ่งใช้คำว่า “Verwaltungsstrafrecht” โดยผู้เขียนแปลว่า “กฎหมายว่าด้วย
การลงโทษทางปกครอง”๑๑๑ จากการตีความเจตนารมณ์ของ James Goldschmidt

อย่างไรก็ตาม ในการร่างรัฐบัญญัติว่าด้วย Ordnungswidrigkeiten ช่วงต้นปี
ค.ศ. ๑๙๕๐ นั้น ได้รับอิทธิพลจาก Eberhard Schmidt ซึ่งแม้ว่าในเอกสารประกอบการร่างกฎหมายเยอรมัน
จะระบุว่าได้รับอิทธิพลจาก James Goldschmidt ก็ตาม แต่รัฐบัญญัติว่าด้วย Ordnungswidrigkeiten
ของประเทศเยอรมนีก็ตราขึ้นภายใต้อิทธิพลของกฎหมายอาญามากกว่ากฎหมายปกครอง ไม่ว่าจะเป็น
เรื่องทางสารบัญญัติก็ดี (องค์ประกอบความผิด) ทางวิธีสิบัญญัตก็ดี และเขตอำนาจศาลเป็นของศาลยุติธรรม
(ศาล Amtsgericht เทียบได้กับศาลแขวง)๑๑๒ ผู้เขียนกล่าวโดยสรุปในชัน้นี้ได้ว่า ประเทศเยอรมนีมีแนวคิด
ลดความผิดที่จะนำไปสู่โทษทางอาญาให้กลายเป็นความผิดที่ไม่เรียกว่าอาญา แต่ใช้โครงสร้างของกฎหมายอาญา
เป็นต้นแบบ ซึ่งศาสตราจารย์พิเศษ ดร. ชาญชัย แสวงศักดิ์ ให้ความเห็นว่า “ระบบกฎหมายของต่างประเทศ
มีวิวัฒนาการทางนิตินโยบายไปในทางเดียวกัน คือ ลด-เลิก โทษอาญา เพื่อแก้ปัญหา ‘กฎหมายอาญาเฟ้อ’”๑๑๓
อีกทั้งในช่วงเริ่มต้นของการก่อตั้งสหพันธ์สาธารณรัฐเยอรมนี ผู้ร่างกฎหมายเยอรมันเห็นว่าศาลปกครอง
ในขณะนั้นยังมีจำนวนน้อย จึงกำหนดให้ข้อพิพาทอยู่ในเขตอำนาจของศาลยุติ ธรรม และนับจากการตรา
รัฐบัญญัติว่าด้วย Ordnungswidrigkeiten ฉบับปี ค.ศ. ๑๙๕๒ และกฎหมายฉบับต่อ ๆ มา เรื่องนี้จึงอยู่ใน
ฝั่งค่อนไปทางกฎหมายอาญา๑๑๔ และกำหนดให้อยู่ในเขตอำนาจของศาลยุติธรรม




๑๐๙ รายละเอียดปรากฏใน Chapter 5-13 ของ Konrad Zweigert and Hein Kötz, An Introduction
to Comparative Law, trans by Tony Weir, Third Edition (Oxford: Oxford University Press, Reprinted 2011).

๑๑๐ ตัวอย่างบทความที่อธิบายพัฒนาการของกฎหมายเปรียบเทียบในกลุ่มประเทศที่ใช้ภาษาเยอรมัน
เช่น เยอรมนี สวิสเซอร์แลนด์ และออสเตรีย See Ingeborg Schwenzer, “Development of Comparative Law in Germany,
Switzerland, and Austria”, in Mathias Reimann and Reinhard Zimmermann (Editor), The Oxford Handbook
of Comparative Law, (2006), p. 69.

๑๑๑ เทียบ จากคำแปลว่า “กฎหมายอาญาทางปกครอง” โดย คนันท์ ชัยชนะ, อ้างแล้ว เชิงอรรถที่ ๑๐๓,
น. ๗๖.

๑๑๒ รายละเอียด ดู บทความ ภาค ๑ ข้อ ๒.๑ ยุคสมัยก่อนการตรารัฐบัญญัติว่าด้วย Ordnungswidrigkeiten.
๑๑๓ ชาญชัย แสวงศักดิ์, อ้างแล้ว เชิงอรรถที่ ๑๐๔, น. ๓๓๖.
๑๑๔ รายละเอียด ดู บทความ ภาค ๑ ข้อ ๓.๓.๑ ตำแหน่งแห่งที่ในแดนกฎหมาย (Standort).


สำนักวิจัยและวิชาการ  สำนักงานศาลปกครอง  ๑๖๑



มีข้อที่น่าพิจารณาประกอบต่อไปว่า ในช่วงของการตรากฎหมาย ประเทศเยอรมนี
ยังไม่มีการตรารัฐบัญญัติวิธีพิจารณาเรื่องทางปกครอง (วิธีปฏิบัติราชการทางปกครอง) มีแต่เพียงกฎหมาย
ที่บัญญัติในแต่ละมลรัฐ ซึ่งรัฐบัญญัติวิธีพิจารณาเรื่องทางปกครองระดับสหพันธรัฐตราขึ้นในปี ค.ศ. ๑๙๗๖๑๑๕
ผู้เขียนเห็นว่า กรณีดังกล่าวเป็นเหตุหนึ่งที่การร่างกฎหมายของเยอรมันใช้แนวทางของกฎหมายอาญา
และกฎหมายวิธีพิจารณาความอาญามาตั้งแต่ต้น เพราะ ณ ขณะที่ร่างกฎหมาย ไม่มีกฎหมายต้นแบบว่าด้วย
วิธีพิจารณาเรื่องทางปกครองในระดับสหพันธรัฐ พัฒนาการดังกล่าวใกล้เคียงกับพัฒนาการของวิธีพิจารณา
เรื่องทางวินัย (การดำเนินการทางวินัย) ของเยอรมัน ซึ่งเดิมใช้แนวทางของกฎหมายวิธีพิจารณาความอาญา
แต่ปัจจุบันใช้แนวทางของกฎหมายวิธีพิจารณาเรื่องทางปกครอง๑๑๖

๑.๑.๒ ข้อสังเกตต่อการไม่หยิบยกระบบกฎหมายออสเตรีย๑๑๗
การแบ่งกลุ่มประเทศที่มีรากฐานจากเยอรมัน เช่น ประเทศสหพันธ์

สาธารณรัฐเยอรมนีและประเทศสาธารณรัฐออสเตรีย ทั้งสองประเทศนี้ใช้ภาษาเยอรมันเป็นภาษาของทางการ
(ภาษารัฐการ๑๑๘) แม้ทั้งสองประเทศจะไม่ใช่ประเทศเดียวกัน แต่ทั้งสองประเทศมีประวัติศาสตร์ ร่วมกัน
มาอย่างยาวนาน วัฒนธรรมก็มีความคล้ายคลึงกัน รวมถึงวัฒนธรรมด้านกฎหมายด้วย ผู้ เขียนจึงเห็นว่า
หากนำระบบกฎหมายของออสเตรียมาร่วมศึกษาด้วย ก็จะได้มีข้อมูลเปรียบเทียบในการร่างกฎหมายของไทย
มากขึ้น


๑๑๕ BGBl. 1976 I, S. 1253. รายละเอียดเกี่ยวกับพัฒนาการของกฎหมายวิธีพิจารณาเรื่องทางปกครอง

Siehe Schönenbroicher, in : Mann/Sennekamp/Uechtritz (Hrsg.), VwVfG : Großkommentar, 2. Auflage 2019,
§1 Rn. 9ff.

๑๑๖ รายละเอียด ดู วันรัฐ งามนิยม, “จาก “โทษทางวินัย (Disziplinarstrafe)” สู่ “มาตรการทางวินัย
(Disziplinarmaßnahme)” : พัฒนาการของถ้อยคำในระบบกฎหมายเยอรมัน”, ใน วารสารวิชาการศาลปกครอง ปีที่ ๒๐
ฉบับที่ ๔ (ตุลาคม-ธันวาคม) ๒๕๖๓, น. ๕๒-๕๖.

๑๑๗ ผู้เขียนมีข้อสังเกตว่า ในบทความของ ศุภวัฒน์ สิงห์สุวงษ์, “ทฤษฎีและแนวคิดเกี่ยวกับการกำหนดโทษ
ทางปกครองในการตรากฎหมาย”, ในการสัมมนา เรื่อง “หลักเกณฑ์การกำหนดโทษทางปกครองในการตรากฎหมาย”,
จัดโดยสำนักงานคณะกรรมการกฤษฎีกา , กรุงเทพ, ๒๕๖๐ : น. ๔๓ ได้มีการศึกษาระบบกฎหมายออสเตรียด้วย
แต่ในร่างพระราชบัญญัติว่าด้วยการปรับเป็นพินัย พ.ศ. .... ไม่ปรากฏการกล่าวถึงระบบกฎหมายออสเตรียแต่อย่างใด

๑๑๘ ผู้เขียนเห็นว่า ในกรณีของประเทศที่มีรูปแบบของรัฐเป็นแบบสาธารณรัฐ ควรใช้คำว่า “รัฐการ”
ผู้เขียนเทียบกับแนวทางการแปลถ้อยคำจากตัวอย่างการใช้คำว่า “ข้ารัฐการ” (ข้าราชการ) “รัฐการ” (ราชการ) ดู ไพโรจน์ ชัยนาม,
“โรงเรียนข้ารัฐการพลเรือนฝรั่งเศส”, ใน ๑๐๐ ปี ชาตกาล ศาสตราจารย์ไพโรจน์ ชัยนาม : หนังสือที่ระลึกเนื่องในงานรำลึก
ศาสตราจารย์ไพโรจน์ ชัยนาม, (กรุงเทพฯ : คณะนิติศาสตร์ มหาวิทยาลัยธรรมศาสตร์, ๒๕๕๔), น.๑๑๗ ; นันทวัฒน บรม์านันท์,
กฎหมายประกอบรัฐธรรมนูญฝรั่งเศส : ข้อคิดเพื่อการปรับปรุงกฎหมายประกอบรัฐธรรมนูญไทย , (กรุงเทพฯ : สถาบัน
นโยบายศึกษา, ๒๕๔๑), น. ๑๖๖-๑๖๗. และนันทวัฒน บรม์านันท์, หลักกฎหมายปกครองเกี่ยวกับบริการสาธารณะ,
(กรุงเทพฯ : วิญญูชน, ๒๕๖๐), น. ๑๐๑ ; วรเจตน์ ภาคีรัตน์, กฎหมายปกครองเปรียบเทียบ : ความรับผิดของรัฐในระบบ
กฎหมายเยอรมัน ฝรั่งเศส และอังกฤษ, (กรุงเทพฯ : มหาวิทยาลัยธรรมศาสตร์, ๒๕๕๕), น. ๒๐-๒๑ ; ชาญชัย แสวงศักดิ์,
ความรับผิดชอบของรัฐ : ความรับผิดทางละเมิดและความรับผิดชอบโดยปราศจากความผิด, (กรุงเทพฯ : วิญญูชน, ๒๕๖๓),
น. ๖๖. เรื่องเดียวกัน วันรัฐ งามนิยม, “จาก “โทษทางวินัย (Disziplinarstrafe)” สู่ “มาตรการทางวินัย (Disziplinarmaßnahme)”:
พัฒนาการของถ้อยคำในระบบกฎหมายเยอรมัน,” ใน วารสารวิชาการศาลปกครอง ปีที่ ๒๐ ฉบับที่ ๔ (ตุลาคม-ธันวาคม)
๒๕๖๓, น. ๔๓ เชิงอรรถที่ ๑๐๒


๑๖๒  รวมบทความทางวิชาการ (เอกสารอิเล็กทรอนิกส์) เล่ม ๓



ผู้เขียนมีข้อสังเกตว่า หากพิจารณาเริ่มต้นจากงานของ James Goldschmidt
ซึ่งใช้คำว่า “Verwaltungsstrafrecht” นั้น แม้ถ้อยคำว่า Verwaltungsstrafrecht จะไม่ปรากฏในระบบ
กฎหมายเยอรมันแล้วก็ตาม แต่หากศึกษาประเทศที่ใช้ภาษาเยอรมันเป็นภาษาของทางการ เช่นเดียวกัน
อีกประเทศหนึ่ง คือ สาธารณรัฐออสเตรีย คำว่า Verwaltungsstrafrecht ปรากฏใน Verwaltungsstrafgesetz
(1991)” ซึ่งแปลได้ว่า “รัฐบัญญัติว่าด้วยการลงโทษทางปกครอง” กฎหมายฉบับนี้ผู้เขียนเห็นว่า มีหลักการ
ที่คล้ายคลึงกับของประเทศเยอรมนีในแง่มุมของแนวคิดลดความผิดที่จะนำไปสู่โทษทางอาญาให้น้อยลง
และโครงสร้างของกฎหมาย แต่ความแตกต่างที่สำคัญ คือ ประเทศออสเตรียกำหนดให้เรื่องการลงโทษ
ทางปกครองเป็นเรื่องในแดนกฎหมายปกครอง พิจารณาได้จากมาตรา ๒๔ แห่ง Verwaltungsstrafgesetz
บัญญัติให้นำวิธีพิจารณาเรื่องทางปกครอง (วิธีปฏิบัติราชการทางปกครอง) มาใช้เป็นบทกฎหมายทั่วไป
ตราบเท่าที่ไม่ได้บัญญัติไว้เป็นอย่างอื่น (leges speciales)๑๑๙ และมาตรา ๓๗ ถึง ๕๒ แห่งรัฐบัญญัติ
วิธีพิจารณาคดีปกครอง (Verwaltungsgerichtsverfahrensgesetz) บัญญัติให้ข้อพิพาทเกี่ยวกับการลงโทษ
ทางปกครอง (Verwaltungsstrafsachen) อยู่ในเขตอำนาจของศาลปกครอง๑๒๐ โดยศาสตราจารย์พิเศษ
ดร. ชาญชัย แสวงศักดิ์ เห็นว่า กรณีของประเทศออสเตรียเป็น “ประเทศที่ยังคงยึดมั่นในจารีตประเพณี
ในการให้อำนาจในการลงโทษทางปกครองแก่ฝ่ายปกครอง”๑๒๑

อย่างไรก็ตาม รายงานสรุปผลการรับฟังความคิดเห็นเกี่ยวกับร่างพระราชบัญญัติ
ว่าด้วยการปรับเป็นพินัย พ.ศ. .... ในเดือนธันวาคม ๒๕๖๓ ระบุว่า ได้ทำการศึกษาทั้งสิ้น ๔ ประเทศ
ได้แก่ ประเทศเยอรมนี ประเทศโปรตุเกส ปิระเทศอตาลี และประเทศฝรั่งเศส โดยไม่ได้ยกตัวอย่าง
ของประเทศออสเตรีย  ทั้งนี้ Erich Göhler ให้ข้อสังเกตว่า ประเทศกรีซ ปิระเทศอตาลี ประเทศเนเธอร์แลนด์
ประเทศโปรตุเกส ตรากฎหมายที่ถ้อยคำแทบจะตรงกันกับกฎหมายเยอรมัน (“dort ist unser OWiG in
weiten Teilen fast wörtlich übernommen”)๑๒๒ สอดคล้องกับรายงานสรุปผลการรับฟังความคิดเห็น
เกี่ยวกับร่างพระราชบัญญัติว่าด้วยการปรับเป็นพินัย พ.ศ. .... ในเดือนธันวาคม ๒๕๖๓ และบทความ
ของกรรมการร่างกฎหมายประจำ สำนักงานคณะกรรมการกฤษฎีกา ที่เห็นว่า ประเทศโปรตุเกส
และปิระเทศอตาลีนำแนวคิดมาจากประเทศเยอรมนี๑๒๓

กรณีนี้ ศาสตราจารย์พิเศษ ดร. ชาญชัย แสวงศักดิ์ ให้ความเห็นว่า
“ในปัจจุบัน ผู้ที่จะถูกดำเนินการเกี่ยวกับโทษทางปกครองก็ได้รับการคุ้มครอง

ตามบทบัญญัติของกฎหมายว่าด้วยวิธีปฏิบัติราชการทางปกครองและกฎหมายว่าด้วยการจัดตั้งศาลปกครอง
และวิธีพิจารณาคดีปกครองอยู่แล้ว กรณีจึงน่าจะไม่มีเหตุผลความจำเป็นใดที่จะเปลี่ยนสาขาของกฎหมาย
จากกฎหมายปกครองให้กลายไปเป็นกฎหมายอาญา เพียงเพื่อให้เป็นไปตามแนวทางของกฎหมาย


๑๑๙ Hengstschläger/Leeb, Verwaltungsverfahrensrecht, (Österreich) 6. Auflage 2018, Rn. 774.
๑๒๐ Grabenwarter/Fister, Verwaltungsverfahrensrecht und Verwaltungsgerichtsbarkeit, (Österreich) 6.

Auflage 2019, S. 212 und 290.
๑๒๑ ชาญชัย แสวงศักดิ์, อ้างแล้ว เชิงอรรถที่ ๑๐๔, น. ๔๑.
๑๒๒ Erich Göhler, OWiG, 12. Auflage 1998, Einl Rn. 11.
๑๒๓ “รายงานสรุปผลการรับฟังความคิดเห็นร่างพระราชบัญญัติว่าด้วยการปรับเป็นพินัย พ.ศ. ....”,

สำนักงานคณะกรรมการกฤษฎีกา , สืบค้นเมื่อวันที่ ๒๙ ตุลาคม ๒๕๖๔, จาก https://www.krisdika.go.th/data/
news/news14412.pdf : น. ๔ ; ธำรงลักษณ์ ลาพินี, “ทำไมต้องปรับเป็นพินัย”, สืบค้นเมื่อวันที่ ๒๙ ตุลาคม ๒๕๖๔,
จาก https://www.krisdika.go.th/data/activity/act13778.pdf : น. ๔-๕.


สำนักวิจัยและวิชาการ  สำนักงานศาลปกครอง  ๑๖๓


ของสหพันธ์สาธารณรัฐเยอรมนีเพียงประเทศเดียว ทั้ง ๆ ที่ระบบกฎหมายไทยได้นำแนวทางของระบบกฎหมาย
ของสาธารณรัฐฝรั่งเศสและที่ถือว่าโทษทางปกครองเป็นเรื่องของกฎหมายปกครองมาบัญญัติไว้ใน
พระราชบัญญัติต่าง ๆ มาตั้งแต่ปี พ.ศ. ๒๕๔๕ แล้ว”๑๒๔

๑.๒ ข้อสังเกตต่อแนวคิดของนักกฎหมายเยอรมัน
เมื่อพิจารณาจากงานทางวิชาการของนักกฎหมายเยอรมัน นับแต่การตรารัฐบัญญัติ

ว่าด้วย Ordnungswidrigkeiten เป็นต้นมาจนถึงปัจจุบัน ผู้เขียนได้สำรวจงานทางวิชาการที่ตีพิมพ์ในเยอรมนี
พบว่า ส่วนใหญ่ผู้แต่งเป็นนักกฎหมายอาญา แต่ในช่วงหลังมีตำราที่อธิบายกฎหมายโดยใช้หลักทางปกครอง
และกฎหมายปกครองมากขึ้น

๑.๒.๑ แนวคิดในงานวิชาการของนักกฎหมายอาญา
งานเขียนของนักกฎหมายอาญา มีทั้งในคำอธิบายกฎหมายอาญาภาคทั่วไป

(Strafrecht Allgemeiner Teil) และคำอธิบายกฎหมาย Ordnungswidrigkeiten โดยในกรณีของคำอธิบาย
กฎหมายอาญาภาคทั่วไป ผู้เขียนขอยกตัวอย่างงานของ Klaus Roxin (ปัจจุบันมี Luís Greco เป็นผู้แต่งร่วม)
ซึ่งเป็นนักกฎหมายอาญาที่ตำราได้รับการอ้างอิงมาก รวมถึงการอ้างอิงในตำราของนักกฎหมายไทย๑๒๕
Klaus Roxin เห็นว่า กฎหมายอาญาประกอบไปด้วยบทบัญญัติทางกฎหมายที่ส่งผลทางกฎหมายเป็นการลงโทษ
ตามมาตรการทางอาญา ไม่ว่าจะเป็นโทษหลัก (Hauptstrafe) เช่น โทษจำคุกและโทษปรับทางอาญา
หรือโทษข้างเคียง (Nebenstrafe) เช่น โทษกักขังและโทษริบทรัพย์ และเห็นว่ากฎหมายอาญาเป็น
กฎหมายมหาชนในความหมายอย่างกว้าง ส่วนกฎหมาย Ordnungswidrigkeit เป็นกฎหมายที่แม้จะเหมือน
หรือคล้ายกฎหมายอาญาก็ตาม แต่ไม่ใช่กฎหมายอาญาเพราะมาตรา ๑ วรรคหนึ่ง แห่งรัฐบัญญัติว่าด้วย
Ordnungswidrigkeiten บัญญัติองค์ประกอบทางกฎหมายว่า “ลงโทษปรับเป็น Geldbuße”๑๒๖

ส่วนคำอธิบายกฎหมาย Ordnungswidrigkeiten นั้น ส่วนใหญ่เขียนโดย
นักกฎหมายอาญา เช่น Wolfgang Mitsch ศาสตราจารย์สาขากฎหมายอาญาแห่งมหาวิทยาลัย Potsdam
เห็นว่า กฎหมาย Ordnungswidrigkeiten เป็นกฎหมายมหาชน ซึ่งกฎหมายอาญาก็เป็นกฎหมายมหาชนด้วย
พิจารณาต่อได้ว่า กฎหมาย Ordnungswidrigkeiten เป็นกฎหมายอาญาในความหมายอย่างกว้างว่าด้วย
การลงโทษ แต่ไม่ใช่กฎหมายอาญาในความหมายอย่างแคบว่าด้วยการลงโทษทางอาญา (Kriminalstrafrecht)๑๒๗
ข้อพิจารณาที่สำคัญอยู่ที่ว่า ความแตกต่างระหว่างองค์ประกอบ Ordnungswidrigkeiten กับองค์ประกอบ
ความรับผิดทางอาญานั้น องค์ประกอบ Ordnungswidrigkeiten ไม่นำบทบัญญัติประมวลกฎหมายอาญา
มาปรับใช้โดยตรง รวมถึงการไม่นำมาตรการในทางกฎหมายอาญามาปรับใช้ ส่วนวิธีการหรือขั้นตอน
ในการดำเนินคดี มีทั้งที่บัญญัติไว้เป็นการเฉพาะและการนำประมวลกฎหมายวิธีพิจารณาความอาญามาปรับใช้
อย่างไรก็ตาม องค์ประกอบ Ordnungswidrigkeiten ในแง่เนื้อหาก็มีการนำเรื่องทางอาญามาปรับใช้
อย่างเรื่อง การตำหนิได้ (Vorwerfbarkeit) นั้น ได้นำเรื่องความชั่ว (Schuld) ในกฎหมายอาญามาปรับใช้๑๒๘


๑๒๔ ชาญชัย แสวงศักดิ์, อ้างแล้ว เชิงอรรถที่ ๑๐๔, น. ๓๓๙.
๑๒๕ เช่น สุิสรทธ์ิ แสงวิโรจนพัฒน์, วิเคราะห์คำพิพากษาศาลฎีกาด้วยหลักกฎหมายอาญาเยอรมัน,

(กรุงเทพฯ : เจริญรัฐการพิมพ์, ๒๕๕๘), น. ๒๕.
๑๒๖ Roxin/Greco, Strafrecht Allgemeiner Teil, Band I, 4. Auflage 2020, § 1 Rn. 1f. und 6.
๑๒๗ Wolfgang Mitsch, Recht der Ordnungswidrigkeiten, 2. Auflage 2005, § 1 Rn. 1ff.
๑๒๘ Wolfgang Mitsch, Recht der Ordnungswidrigkeiten, 2. Auflage 2005, § 3 Rn. 1ff.


๑๖๔  รวมบทความทางวิชาการ (เอกสารอิเล็กทรอนิกส์) เล่ม ๓


ผู้เขียนเห็นว่าคำอธิบายของ Wolfgang Mitsch เป็นการอธิบายไปในทางกฎหมายอาญาและวิธีพิจารณา
ความอาญา ส่วนตำราของ Jens Bülte (รับช่วงเขียนตำราต่อจาก Joachim Bohnert) ก็เห็นไปทางเดียวกันว่า
Ordnungswidrigkeiten เป็นเรื่องที่ใกล้ชิดกับกฎหมายอาญาในความหมายอย่างกว้าง๑๒๙

อย่างไรก็ตาม ตำราคำอธิบายกฎหมาย Ordnungswidrigkeiten ของ Diethelm
Klesczewski นักกฎหมายอาญาที่ เขียนตำรากฎหมายอาญาและกฎหมายวิธีพิจารณาความอาญา
แม้จะอธิบายว่าองค์ประกอบความรับผิด Ordnungswidrigkeiten จะคล้ายกับองค์ประกอบความรับผิด
ทางอาญาก็ตาม๑๓๐ แต่ก็ได้อธิบายในส่วนของการพิจารณาการออกคำสั่งปรับในชัน้เจ้าหน้าที่ว่า แม้จะใช้
วิธีพิจารณาความอาญาเป็นพื้นฐาน แต่การพิจารณาการออกคำสั่งก็เป็นการผสมผสานกันระหว่างวิธีพิจารณา
เรื่องทางปกครอง (วิธีปฏิบัติราชการทางปกครอง) และวิธีพิจารณาความอาญา๑๓๑

๑.๒.๒ แนวคิดในงานวิชาการที่นำมุมมองกฎหมายปกครองมาประกอบการอธิบาย
คำอธิบายกฎหมาย Ordnungswidrigkeit อีกกลุ่มหนึ่ ง ได้นำแนวคิด

ในทางการปกครองและกฎหมายปกครองมาอธิบาย แตกต่างจากการอธิบายโดยนักกฎหมายอาญา
โดยส่วนใหญ่ (ดังที่ผู้เขียนอธิบายไว้ในหัวข้อ ๑.๒.๑)

Kathi Gassner ซึ่งเป็นผู้เขียนตำราและผู้สอนวิชากฎหมายว่าด้วยการกระทำ
ที่ขัดต่อกฎระเบียบ (Ordnungswidrigkeitenrecht) และกฎหมายปกครอง เป็นผู้บรรยายในวิทยาลัย
การปกครอง (Hochschule des Bundes für öffentliche Verwaltung) ตำราเล่มดังกล่าวตีพิมพ์เมื่อปลายปี
ค.ศ. ๒๐๒๑ โดย Kathi Gassner เขียนอธิบายในมุมมองของหน่วยงานฝ่ายปกครอง (Perspektive der
Verwaltungsbehörde)๑๓๒ ว่า แม้ Ordnungswidrigkeitenrecht เป็นส่วนหนึ่งของกฎหมายมหาชน
ในความหมายอย่างกว้างซึ่งรวมถึงกฎหมายอาญาก็ตาม แต่ความผิดทางอาญา (Straftaten) ต้องลงโทษ
โดยคำพิพากษาของศาล ส่วน Ordnungswidrigkeiten ในชัน้แรกลงโทษปรับโดยคำสั่งปรับของหน่วยงาน
ฝ่ายปกครอง  ดังนั้น Kathi Gassner จึงเห็นว่ากฎหมายว่าด้วย Ordnungswidrigkeiten เป็นกฎหมาย
ที่มีหลักกฎหมายเป็นเขตแดนของตนเอง แต่มีจุดเชื่อมโยงกันระหว่างกฎหมายอาญาและกฎหมายปกครอง๑๓๓

๑.๓ สรุป
ในเชิงของกฎหมายเปรียบเทียบ ผู้เขียนเห็นว่า ที่มาของกฎหมาย Ordnungswidrigkeiten

เยอรมันมีที่มาที่ผูกิตดกับประวัติศาสตร์ในขณะที่มีการตรากฎหมาย กล่าวคือ กฎหมายฉบับแรกที่ตราขึ้น
เกี่ยวกับ Ordnungswidrigkeiten เป็นยุคที่เพิ่งผ่านพ้นสงครามโลกครั้งที่ ๒ มาไม่นาน ประเทศเยอรมนี
ซึ่งเป็นฝ่ายที่แพ้สงครามและประเทศถูกยึดครองโดยฝ่ายสัมพันธมิตร การจัดตั้งศาลปกครองยังไม่ทั่วถึง
เท่ากับศาลยุติธรรม อีกทั้งร่างกฎหมายได้รับอิทธิพลจากนักกฎหมายอาญา โดยเฉพาะจาก Eberhard
Schmidt จึงเป็นธรรมดาที่กฎหมายซึ่งได้รับอิทธิพลจากกฎหมายอาญาตั้งแต่เริ่มต้น ย่อมได้รับการอธิบาย
และวางรากฐานโดยใช้หลักกฎหมายอาญา แม้ว่าองค์ประกอบของกฎหมายทั้งสองจะบัญญัติแตกต่างกันก็ตาม


๑๒๙ Jens Bülte, Ordnungswidrigkeitenrecht, 6. Auflage 2020, S. 1.
๑๓๐ Diethelm Klesczewski, Ordnungswidrigkeitenrecht, 2. Auflage 2016, Rn. 1.
๑๓๑ Diethelm Klesczewski, Ordnungswidrigkeitenrecht, 2. Auflage 2016, Rn. 683.
๑๓๒ Kathi Gassner, Ordnungswidrigkeitenrecht, 2021, S. 5.
๑๓๓ Kathi Gassner, Ordnungswidrigkeitenrecht, 2021, S. 14. Rn. 5.


สำนักวิจัยและวิชาการ  สำนักงานศาลปกครอง  ๑๖๕


ซึ่งตำราของนักกฎหมายอาญาอธิบายคล้ายกันว่า กฎหมาย Ordnungswidrigkeiten ไม่ใช่กฎหมายอาญา
ภาคเฉพาะ แต่ก็มีลักษณะที่ใกล้เคียงกับกฎหมายอาญามากกว่ากฎหมายปกครอง

อย่างไรก็ตาม เมื่อเรื่อง Ordnungswidrigkeiten ใกล้ชิดกับผู้บังคับใช้กฎหมาย
ซึ่งคือ หน่วยงานฝ่ายปกครอง การปฏิบัติการตามกฎหมายจึงมีลักษณะหรือมุมมองที่คล้ายกับกฎหมายปกครอง
มุมมองดังกล่าวปรากฏทั้งในคำอธิบายของนักกฎหมายเยอรมันบางส่วน (โดยเฉพาะผู้บรรยายในวิทยาลัย
การปกครอง) และปรากฏในระบบกฎหมายของประเทศออสเตรีย ซึ่งกรณีของประเทศออสเตรียสามารถ
สืบสาวถึงถ้อยคำัด้งเดิมของ James Goldschmidt นักกฎหมายเยอรมัน คือ “Verwaltungsstrafrecht”

๒. ข้อสังเกตต่อการใช้ถ้อยคำว่า “ปรับเป็นพินัย”
ร่างพระราชบัญญัติว่าด้วยการปรับเป็นพินัย พ.ศ. .... ตั้งต้นจากการใช้ถ้อยคำว่า “พินัย”

ซึ่งเป็นถ้อยคำที่เมื่อพิจารณาในครั้งแรกจะเกิดความสงสัยว่าหมายความว่าอย่างไรและจะส่งผล
ในทางกฎหมายอย่างไร โดยผู้เขียนจะนำหลักด้านภาษาศาสตร์มาประกอบการวิเคราะห์

๒.๑ ข้อสังเกตในทางภาษาศาสตร์กับการเข้าถึงความหมาย
ผู้เขียนเห็นว่า การตีความบทกฎหมายในระบบซีวิลล์อว ต้องเริ่มจาก “บทกฎหมาย

ลายลักษณ์อักษร” ซึ่งก็คือ การพิจารณาจากคำทางกฎหมาย อันเป็น “ปฐมบท” ในการใช้และการตีความ
กฎหมาย๑๓๔ ซึ่งเมื่อพิจารณาจากถ้อยคำว่า “พินัย” นั้น พบว่าเป็นถ้อยคำที่ไม่ใช่คำสามัญซึ่งคนไทยทั่วไป
จะเข้าใจความหมายได้ทันที ต้องเปิดพจนานุกรมค้นหาความหมาย ตัวอย่างที่พบได้ คือ ในข้อสังเกต
จากการรับฟังความคิดเห็นผ่านแบบสอบถามออนไลน์ว่า “พินัย” ไม่ใช่ถ้อยคำที่ใช้แพร่หลายในปัจจุบัน
อาจสับสนกับคำว่า “วินัย” ตามบีลาสันสกฤตที่ใช้ พ. แทน ว. ได้๑๓๕ ในส่วนนี้ผู้เขียนจึงนำแนวทาง
ของภาษาศาสตร์มาวิเคราะห์

ภาษาศาสตร์ (Linguistics) คือ การศึกษาภาษาด้วยวิธีวิทยาศาสตร์ เป็นการศึกษา
เพื่อค้นหาคำอธิบายหรือคำตอบเกี่ยวกับภาษามนุษย์ทั้งภาษาพูด ภาษาเขียน และภาษามือ ซึ่งสาขาย่อย
ของภาษาศาสตร์ที่ผู้เขียนนำมาประกอบการศึกษา คือ ระบบความหมาย (Semantics) เป็นการศึกษา
ความหมายในภาษาความสัมพันธ์ระหว่าง คำ วลี หรือประโยคกับวัตถุสิ่งของหรือสถานการณ์ที่รูปภาษานั้น
อ้างถึง๑๓๖ วิธีการข้างต้นเป็นวิธีการหนึ่งที่ Klaus F. Röhl และ Hans Christian Röhl ใช้อธิบายในตำรา
คำสอนว่าด้วยกฎหมายทั่วไป (Allgemeine Rechtslehre)๑๓๗


๑๓๔ ดู วรเจตน์ ภาคีรัตน์, คำสอนว่าด้วยรัฐและหลกกัฎหมายมหาชน, พิมพ์ครั้งที่ ๓ (กรุงเทพฯ : วิญญูชน,

๒๕๖๔), น. ๔๓๒.
๑๓๕ “รายงานสรุปผลการรับฟังความคิดเห็นร่างพระราชบัญญัติว่าด้วยการปรับเป็นพินัย พ.ศ. ....”, สำนักงาน

คณะกรรมการกฤษฎีกา, สืบค้นเมื่อวันที่ ๒๙ ตุลาคม ๒๕๖๔, จาก https://www.krisdika.go.th/data/news/news14412.pdf,
ตารางแนบท้าย น. ๕-๖.

๑๓๖ ดู ชลธิชา บำรุงรักษ์ และ นันทนา รณเกียรติ, “ภาษาคืออะไร,” ใน ดียู ศรีนราวัฒน์ (บรรณาธิการ),
ภาษาและภาษาศาสตร์, พิมพ์ครั้งที่ ๒ (กรุงเทพฯ : มหาวิทยาลัยธรรมศาสตร์, ๒๕๖๓), น. ๑๐-๑๑.

๑๓๗ Siehe Röhl/Röhl, Allgemeine Rechtslehre, 3. Auflage 2008, S. 24.


๑๖๖  รวมบทความทางวิชาการ (เอกสารอิเล็กทรอนิกส์) เล่ม ๓



เมื่อศึกษาถึงระบบความหมาย คำว่า “พินัย” อยู่ในโครงสร้างภาษาระดับ “คำ”๑๓๘
ซึ่งจากการพิจารณาผลการรับฟังความคิดเห็นประกอบการจัดทำร่างกฎหมายของคณะกรรมการพัฒนา
กฎหมายพิจารณาปรับปรุง ให้ที่มาของถ้อยคำว่า “มาจากถ้อยคำที่เคยใช้ในกฎหมายตราสามดวงและกฎหมาย
ลักษณะอาญา ร.ศ. ๑๒๗ ซึ่งหมายถึง “เงินค่าปรับที่ต้องชำระเป็นพินัยหลวง”๑๓๙ และของกรรมการ
ร่างกฎหมายประจำ สำนักงานคณะกรรมการกฤษฎีกา ให้เหตุผลว่า ถ้อยคำว่า “พินัย” ปรากฏในกฎหมายเก่า
เช่น พระราชบัญญัติจัดวางการรถไฟแลทางหลวง พุทธศักราช ๒๔๖๔ ในพจนานุกรม ฉบับราชบัณฑิตยสถาน
พ.ศ. ๒๕๕๔ ได้ให้ความหมายว่า หมายถึง “เงินค่าปรับที่จ่ายให้ทางราชการ” และเห็นว่าศาสตราจารย์พิเศษ
ดร. คณิต ณ นคร เสนอในตำรากฎหมาย “กฎหมายอาญาภาคทั่วไป” ใช้คำว่า “พินัย (Geldbuße)”๑๔๐ นั้น
ผู้เขียนเห็นว่า กรณีนี้เป็นการใช้ถ้อยคำในแบบความหมายตรง “Denotative meaning” หมายถึง ความหมาย
ประจำของคำ เป็นความหมายที่ชี้บ่งสิ่งที่อ้างถึง๑๔๑ ซึ่งเป็นการอ้างถึงกฎหมายเก่า และอ้างถึงความหมาย
ในพจนานุกรม การค้นหาความหมายจากพจนานุกรมเป็นวิธีการหนึ่ง๑๔๒ ในการค้นหาความหมายของถ้อยคำ
ซึ่งกรณีนี้เรียกว่า “ความหมายอ้างถึง (Referential Meaning)” เป็นความหมายตรงตัวตามรูปภาษา๑๔๓

ผู้เขียนได้จัดทำข้อสังเกตของความหมายของคำว่า “พินัย”๑๔๔ ว่า เป็นถ้อยคำโบราณ
ซึ่งแม้ไม่ใช่คำที่ประดิษฐ์ขึ้นมาใหม่ แต่เมื่อใช้คำโบราณที่ปัจจุบันแทบจะไม่ใช้ในชีวิตประจำวันแล้ว
(เว้นแต่คำว่า “พินัยกรรม”) อาจจะก่อให้เกิดความสับสนต่อประชาชนและผู้บังคับใช้กฎหมาย
โดย หม่อมราชวงศ์ เสนีย์ ปราโมช ได้ให้ข้อสังเกตต่อการใช้ถ้อยคำในการร่างกฎหมายไว้ข้อหนึ่งว่า
“กฎหมาย (โบราณ) ยิ่งเขียนมากด้วยภาษา (แขก) ที่เราไม่เข้าใจ ความหมายยิ่งน้อยลง”๑๔๕ ผู้เขียนจึงเห็นว่า
หากใช้คำว่า “พินัย” ก็ย่อมต้องใช้เวลานานหลายปีกว่าคำว่า “พินัย” จะกลายเป็นคำสามัญที่ไม่จำต้อง
อธิบายความ อาจต้องจัดหลักสูตรเรื่องปรับเป็นพินัยเป็นการเฉพาะเพื่อให้ทั้งประชาชนและเจ้าหน้าที่เข้าใจ


๑๓๘ รายละเอียดเรื่อง “การศึกษาความหมายของภาษาในระดับต่าง ๆ” ดู บทที่ ๓ ของ ชัชวดี ศรลัมพ์,

ภาษากับความหมาย (Language and Meaning), พิมพ์ครั้งที่ ๓ (กรุงเทพฯ : จรัลสนิทวงศ์การพิมพ์, ๒๕๖๒), น. ๔๗.
๑๓๙ “รายงานสรุปผลการรับฟังความคิดเห็นร่างพระราชบัญญัติว่าด้วยการปรับเป็นพินัย พ.ศ. ....”,

สำนักงานคณะกรรมการกฤษฎีกา, สืบค้นเมื่อวันที่ ๒๙ ตุลาคม ๒๕๖๔, จาก https://www.krisdika.go.th/data/news/
news14412.pdf, ตารางแนบท้าย น. ๕-๖.

๑๔๐ ธำรงลักษณ์ ลาพินี, “ทำไมต้องปรับเป็นพินัย”, สืบค้นเมื่อวันที่ ๒๙ ตุลาคม ๒๕๖๔, จาก https://www.
krisdika.go.th/data/activity/act13778.pdf : น. ๑๗.

๑๔๑ ชัชวดี ศรลัมพ์, ภาษากับความหมาย (Language and Meaning), พิมพ์ครั้งที่ ๓ (กรุงเทพฯ :
จรัลสนิทวงศ์การพิมพ์, ๒๕๖๒), น. ๘๑.

๑๔๒ ผู้เขียนเน้นว่า การใช้พจนานุกรมเป็นวิธีการหนึ่งในการค้นหาความหมาย แต่ไม่ใช่เพียงวิธีการเดียว
ที่ใช้ค้นหาความหมายของถ้อยคำ

๑๔๓ ดู จรัลวิไล จรูญโรจน์, ม.ล., ภาษาศาสตร์เบื้องต้น, พิมพ์ครั้งที่ ๗ (กรุงเทพฯ : มหาวิทยาลัยเกษตรศาสตร์,
๒๕๖๐), น. ๑๔๗ ; สุปรียา วิลาวรรณ, “โมดูลที่ ๗ : Semantics”, ใน คู่มือการศึกษาชุดวิชาภาษาศาสตร์เบื้องต้น =
Introduction to linguistics, พิมพ์ครั้งที่ ๓ (กรุงเทพฯ : มหาวิทยาลัยสุโขทัยธรรมาธิราช, ๒๕๖๑), น. ๗-๖.

๑๔๔ รายละเอียด ดู บทความ ภาค ๑ ข้อ ๑. คำศัพท์ที่เกี่ยวข้องเบื้องต้น
๑๔๕ เสนีย์ ปราโมช, ม.ร.ว., ประชุมปาฐกถาและคำอธิบายของ ม.ร.ว. เสนีย์ ปราโมช, (กรุงเทพฯ : โรงพิมพ์

เฟื่องอักษร, ๒๕๐๙), น. ๕๙๓-๒๕๔, อ้างใน ธรรมนิตย์ สุมันตกุล, การร่างกฎหมายเบื้องต้น : แบบของกฎหมาย,
(กรุงเทพฯ : วิญญูชน, ๒๕๕๘), น. ๒๑๑.


สำนักวิจัยและวิชาการ  สำนักงานศาลปกครอง  ๑๖๗


ถึงคำว่าปรับเป็นพินัย แตกต่างจากคำว่า “ค่าปรับ” “โทษปรับ” ที่ประชาชนทั่วไปเข้าใจความหมายได้
โดยไม่ต้องอธิบายความ

อย่างไรก็ตาม คำว่า “โทษปรับเป็นพินัย” เป็นทั้งชื่อร่างกฎหมายและถ้อยคำ
ในร่างกฎหมาย ซึ่งผู้เขียนจะวิเคราะห์ในส่วนต่อไป

๒.๒ ข้อสังเกตต่อผลของการใช้คำว่าพินัยในร่างพระราชบัญญัติ
การพิจารณาผลการรับฟังความคิดเห็นประกอบการจัดทำร่างกฎหมายของคณะกรรมการ

พัฒนากฎหมายพิจารณาปรับปรุง ให้ความเห็นต่อการใช้คำว่า “พินัย” ไว้ว่า
“เนื่องจากมาตรการที่กำหนดไว้ในพระราชบัญญัตินี้เป็นมาตรการใหม่ที่กำหนดให้

ผู้กระทำความผิดต้องชำระเงินเป็นค่าปรับที่ไม่ใช่โทษอาญา จึงจำเป็นต้องใช้ชื่อให้มีความแตกต่างจากโทษ
อาญาที่เป็นโทษปรับสถานเดียว ซึ่งการใช้ชื่อ ‘ปรับ’ อย่างเดียวอาจทำให้เข้าใจได้ว่าเป็นปรับทางอาญา
หรือปรับทางแพ่ง และหากใช้ชื่อปรับทางปกครองตามที่กฎหมายหลายฉบับใช้อยู่อาจทำให้เข้าใจได้ว่า
เป็นคำสั่งทางปกครองและอยู่ในอำนาจของศาลปกครอง แต่กลไกตามพระราชบัญญัตินี้กำหนดให้อยู่ในอำนาจ
ของศาลอาญา ประกอบกับการปรับเป็นพินัยเป็นถ้อยคำที่เคยใช้ในกฎหมายตราสามดวงและกฎหมาย
ลักษณะอาญา ร.ศ. ๑๒๗ ซึ่งหมายถึง ‘เงินค่าปรับที่ต้องชำระเป็นพินัยหลวง’  ดังนั้น การใช้ชื่อ ‘ปรับเป็นพินัย’
สามารถทำให้เข้าใจได้ว่าเป็นมาตรการหรือการกำหนดโทษอีกลักษณะหนึ่งที่ไม่ใช่โทษทางอาญา โทษทางแพ่ง
หรือโทษทางวินัย จึงคงชื่อร่างไว้โดยไม่มีการแก้ไข”๑๔๖

ร่างพระราชบัญญัติว่าด้วยการปรับเป็นพินัย พ.ศ. .... ฉบับรายงานสรุปผลการรับฟัง
ความคิดเห็นเกี่ยวกับร่างพระราชบัญญัติว่าด้วยการปรับพินัย พ.ศ. .... ในเดือนธันวาคม ๒๕๖๓
ได้ให้ความหมายของถ้อยคำไว้ในมาตรา ๓ ว่า

“ปรับเป็นพินัย” หมายความว่า สั่งให้ผู้กระทำความผิดทางพินัยต้องชำระค่าปรับ
เป็นพินัยไม่เกินที่กฎหมายกำหนด

“ความผิดทางพินัย” หมายความว่า การกระทำหรืองดเว้นการกระทำอันเป็น
การฝ่าฝืนหรือไม่ปฏิบัติตามกฎหมาย และกฎหมายนั้นบัญญัติให้ต้องชำระค่าปรับเป็นพินัย

ประกอบกับ มาตรา ๕ ของร่างพระราชบัญญัติดังกล่าว บัญญัติว่า “การปรับเป็นพินัย
ตามกฎหมายทั้งปวง ให้ดำเนินการตามพระราชบัญญัตินี้ โดยไม่ให้ถือว่าการปรับเป็นพินัยหรือคำสั่งปรับ
เป็นพินัยเป็นการกระทำทางปกครองหรือคำสั่งทางปกครอง การปรับเป็นพินัยไม่เป็นโทษอาญา”

บทความของกรรมการร่างกฎหมายประจำ สำนักงานคณะกรรมการกฤษฎีกา
ได้สรุปหลักการของร่างที่ผ่านการพิจารณาของคณะกรรมการพัฒนากฎหมายไว้ประการหนึ่งว่า
“เป็นกฎหมายกลาง”๑๔๗ ผู้เขียนจะได้ตั้งข้อสังเกต ดังนี้





๑๔๖ “รายงานสรุปผลการรับฟังความคิดเห็นร่างพระราชบัญญัติว่าด้วยการปรับเป็นพินัย พ.ศ. ....”,

สำนักงานคณะกรรมการกฤษฎีกา, สืบค้นเมื่อวันที่ ๒๙ ตุลาคม ๒๕๖๔, จาก https://www.krisdika.go.th/data/news/
news14412.pdf ตารางแนบท้าย น. ๕-๖.

๑๔๗ ธำรงลักษณ์ ลาพินี, “ทำไมต้องปรับเป็นพินัย”, สืบค้นเมื่อวันที่ ๒๙ ตุลาคม ๒๕๖๔, จาก https://www.
krisdika.go.th/data/activity/act13778.pdf : น. ๑๗.


๑๖๘  รวมบทความทางวิชาการ (เอกสารอิเล็กทรอนิกส์) เล่ม ๓



๒.๒.๑ การลบล้างคำว่า “โทษปรับทางปกครอง”
มาตรา ๓๕ วรรคหนึ่ง แห่งร่างพระราชบัญญัติว่าด้วยการปรับเป็นพินัย

พ.ศ. .... บัญญัติว่า
“เมื่อพ้นกำหนดสามร้อยหกสิบห้าวันนับแต่วันที่พระราชบัญญัตินี้ประกาศ

ในราชกิจจานุเบกษา ให้เปลี่ยนความผิดที่มีโทษปรับทางปกครองบรรดาที่บัญญัติไว้ในกฎหมายทั้งปวง
ที่ยังใช้บังคับอยู่ในวันก่อนพ้นกำหนดเวลาดังกล่าว เป็นความผิดทางพินัยตามพระราชบัญญัตินี้ และให้ถือว่า
อัตราโทษปรับทางปกครองที่บัญญัติไว้ในกฎหมายดังกล่าวเป็นอัตราค่าปรับเป็นพินัยตามพระราชบัญญัตินี้
แต่ทั้งนี้ ไม่รวมถึงโทษปรับทางปกครองที่บัญญัติไว้ในพระราชบัญญัติประกอบรัฐธรรมนูญว่าด้วย
การตรวจเงินแผ่นดิน และการปรับที่เป็นมาตรการในการบังคับทางปกครอง”

ผู้เขียนเห็นว่า ัาตราดมงกล่าวเป็นมาตราที่ชี้ให้เห็นว่า ร่างกฎหมายฉบับนี้
ลบล้างคำว่า “โทษปรับทางปกครอง” ในระบบกฎหมายไทย เว้นแต่ที่บัญญัติไว้ในพระราชบัญญัติประกอบ
รัฐธรรมนูญว่าด้วยการตรวจเงินแผ่นดิน และการปรับที่เป็นมาตรการในการบังคับทางปกครอง ซึ่งผล
ของการลบล้างคำว่าโทษปรับทางปกครองและแทนที่ด้วยคำว่าปรับเป็นพินัย ส่งผลถึงเรื่องของวิธีสิบัญญัต
ทั้งในชัน้เจ้าหน้าที่และในชัน้พิจารณาของศาลปกครอง ต้องเปลี่ยนมาใช้กระบวนการตามร่างพระราชบัญญัติ
ข้างต้น๑๔๘ เช่น หมวด ๗ บทกำหนดโทษ ส่วนที่ ๒ โทษทางปกครอง แห่งพระราชบัญญัติคุ้มครองข้อมูล
ส่วนบุคคล พ.ศ. ๒๕๖๒ บัญญัติเรื่องระวางโทษปรับทางปกครอง และมาตรา ๙๐ วรรคสาม แห่งพระราชบัญญัติ
เดียวกัน บัญญัติว่า

“ในกรณีที่ผู้ถูกลงโทษปรับทางปกครองไม่ยอมชำระค่าปรับทางปกครอง
ให้นำบทบัญญัติเกี่ยวกับการบังคับทางปกครองตามกฎหมายว่าด้วยวิธีปฏิบัติราชการทางปกครองมาใช้บังคับ
โดยอนุโลม และในกรณีที่ไม่มีเจ้าหน้าที่ดำเนินการบังคับตามคำสั่ง  หรือมีแต่ไม่สามารถดำเนินการบังคับ
ทางปกครองได้ ให้คณะกรรมการผู้เชี่ยวชาญมีอำนาจฟ้องคดีต่อศาลปกครองเพื่อบังคับชำระค่าปรับ ในการนี้
ถ้าศาลปกครองเห็นว่าคำสั่งให้ชำระค่าปรับนั้นชอบด้วยกฎหมาย ให้ศาลปกครองมีอำนาจพิจารณาพิพากษา
และบังคับให้มีการยึดหรืออายัดทรพั์สยินขายทอดตลาดเพื่อชำระค่าปรับได้”

จากมาตราข้างต้นอาจจะเกิดปัญหาในการตีความกฎหมายได้ว่า โทษปรับ
ทางปกครองตามพระราชบัญญัติคุ้มครองข้อมูลส่วนบุคคล พ.ศ. ๒๕๖๒ จะต้องเปลี่ยนเป็นโทษปรับเป็นพินัย
ส่วนกระบวนการในกรณีที่ผู้ถูกลงโทษไม่ยอมชำระค่าปรับทางปกครอง จะต้องเปลี่ยนกระบวนการให้เป็นไปตาม
ร่างพระราชบัญญัติว่าด้วยการปรับเป็นพินัย พ.ศ. .... หรือไม่ หรือจะต้องตีความผ่านข้อยกเว้นที่ “ไม่รวมถึง
การปรับที่เป็นมาตรการในการบังคับทางปกครอง” เพราะเหตุที่มาตรา ๙๐ วรรคสาม แห่งพระราชบัญญัติ
คุ้มครองข้อมูลส่วนบุคคล พ.ศ. ๒๕๖๒ ที่บัญญัติ “ให้นำบทบัญญัติเกี่ยวกับการบังคับทางปกครอง
ตามกฎหมายว่าด้วยวิธีปฏิบัติราชการทางปกครองมาใช้บังคับโดยอนุโลม” ซึ่งหากตีความว่าต้องใช้กระบวนการ
ตามร่างพระราชบัญญัติว่าด้วยการปรับเป็นพินัย พ.ศ. .... ย่อมหมายความว่า ไม่ให้ถือว่าการปรับเป็นพินัย
หรือคำสั่งปรับเป็นพินัยเป็นการกระทำทางปกครองหรือคำสั่งทางปกครอง จึงไม่นำพระราชบัญญัติวิธีปฏิบัติ
ราชการทางปกครอง พ.ศ. ๒๕๓๙ มาบังคับใช้ และเมื่อไม่ใช่คำสั่งทางปกครอง จึงไม่ใช่คดีปกครอง
ตามมาตรา ๙ วรรคหนึ่ง แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒


๑๔๘ ตัวอย่างของ “การนำเรื่องโทษทางปกครองมาบัญญัติไว้ในบทบัญญัติของกฎหมายต่าง ๆ”
ดู ชาญชัย แสวงศักดิ์, อ้างแล้ว เชิงอรรถที่ ๑๐๔, น. ๒๔๙-๓๑๗.


สำนักวิจัยและวิชาการ  สำนักงานศาลปกครอง  ๑๖๙


ย่อมหมายความว่า ศาลปกครองไม่มีเขตอำนาจอีกต่อไป กรณีข้างต้น ผู้เขียนเห็นว่า เป็นการบัญญัติ
กฎหมายยกเว้นเขตอำนาจของศาลปกครอง ซึ่งเป็นกรณีการยกเว้นจากหลักทั่วไปว่าด้วยเขตอำนาจ
ศาลปกครอง เป็นเรื่องของ “นิตินโยบาย” คล้ายกับกรีณของมาตรา ๙ วรรคสอง แห่งพระราชบัญญัติจัดตั้ง
ศาลปกครองและวิธีพิจารณาคดีปกครอง พ.ศ. ๒๕๔๒ มาตรา ๑๖ แห่งพระราชกำหนดการบริหารราชการ
ในสถานการณ์ฉุกเฉิน พ.ศ. ๒๕๔๘ และมาตรา ๒๓ วรรคสอง แห่งพระราชบัญญัติการรักษาความมั่นคง
ภายในราชอาณาจักร พ.ศ. ๒๕๕๑ ซึ่งศาสตราจารย์พิเศษ ดร. วรพจน์ วิศรุตพิชญ์ ให้ความเห็นว่า “คดีปกครอง
ที่ไม่อยู่ในอำนาจพิจารณาพิพากษาของศาลปกครอง เนื่องจากกฎหมายห้ามมิให้ศาลปกครองรับไว้
พิจารณาพิพากษาด้วยเหตุทางนิตินโยบายบางประการ”๑๔๙

ศาสตราจารย์พิเศษ ดร. ชาญชัย แสวงศักดิ์ ให้ข้อสังเกตกรณีข้างต้นไว้ว่า
“ขอบเขตการบังคับใช้ของร่างพระราชบัญญัตินี้ควรจำกัดอยู่แต่เพียง

การเปลี่ยนโทษอาญาที่มีอยู่ในกฎหมายต่าง ๆ ในปัจจุบันให้เป็นโทษทางปกครองแทน ไม่ควรขยายไปใช้บังคับ
กับโทษทางปกครองที่มีการบัญญัติไว้แล้วในกฎหมายจำนวน ๒๓ ฉบับ (ดังที่ระบุไว้ในร่างมาตรา ๒๓
ของร่างพระราชบัญญัตินี้) ซึ่งจะก่อให้เกิดความโกลาหลในการบังคับใช้กฎหมายเกินความจำเป็น
อันเนื่องมาจากการกำหนดกลไกในการบังคับการให้เป็นไปตามคำสั่งให้ชำระค่าปรับ ...”๑๕๐

๒.๒.๒ การใช้คำว่า “ปรับเป็นพินัย” เป็นคำกลาง
เมื่อลบล้างคำว่า “โทษปรับทางปกครอง” แล้ว คำว่า “ปรับเป็นพินัย”

จึงเป็นคำกลางที่เป็นการกำหนดโทษอีกลักษณะหนึ่งที่ไม่ใช่โทษทางอาญา โทษทางแพ่ง หรือโทษทางวินัย
ผู้เขียนจึงเห็นว่า เหตุผลประการหนึ่งที่เลือกใช้คำว่า “พินัย” อันเป็นคำเก่า ก็เพื่อก่อตั้งถ้อยคำที่แยกออก
จากโทษประเภทอื่น

๒.๒.๓ การตั้งชื่อกฎหมายที่แตกต่างจากชื่อของกฎหมายเยอรมัน
มีข้อสังเกตในเรื่องของชื่อร่างกฎหมายว่า ในกรณีของประเทศเยอรมนี

ใช้ชื่อกฎหมายว่า Gesetz über Ordnungswidrigkeiten ซึ่งแปลว่า รัฐบัญญัติว่าด้วยการกระทำที่ขัด
ต่อกฎระเบียบ โดยคำว่า การกระทำที่ขัดต่อกฎระเบียบ (Ordnungswidrigkeiten) เป็นองค์ประกอบ
ทางกฎหมายในส่วนเหตุ ส่วนร่างพระราชบัญญัติว่าด้วย “การปรับเป็นพินัย” พ.ศ. .... ใช้ชื่อกฎหมายที่ตั้งต้น
จากองค์ประกอบทางกฎหมายในส่วนผล

๓. ข้อสังเกตต่อองค์ประกอบทางกฎหมายและการตีความกฎหมาย
ข้อสังเกตในส่วนนี้เป็นเรื่องของ “กฎหมายสารบัญญัติ”  ซึ่งในกรณีของระบบกฎหมายเยอรมัน

นั้น เดิมรัฐบัญญัติว่าด้วย Ordnungswidrigkeiten ฉบับปี ค.ศ. ๑๙๕๒ บัญญัติองค์ประกอบทางกฎหมาย
ที่เป็นการบรรยายการกระทำผิด Ordnungswidrigkeit โดยผูกกับการปรับเท่านั้น แต่รัฐบัญญัติว่าด้วย
Ordnungswidrigkeiten ฉบับปี ค.ศ. ๑๙๖๘ ได้บัญญัติองค์ประกอบที่แยกออกจากองค์ประกอบทางอาญา
โดยไม่ได้บัญญัติให้นำบทบัญญัติในประมวลกฎหมายอาญามาใช้โดยอนุโลม  อย่างไรก็ตาม การตีความ


๑๔๙ วรพจน์ วิศรุตพิชญ,์ “ศาลปกครองกับการดำรงหลักนิติธรรม,” ใน วารสารวิชาการศาลปกครอง

ปีที่ ๒๑ ฉบับที่ ๑ (มกราคม-มีนาคม) ๒๕๖๔, น. ๑๐๖-๑๐๗.
๑๕๐ ชาญชัย แสวงศักดิ์, อ้างแล้ว เชิงอรรถที่ ๑๐๔, น. ๓๓๘.


๑๗๐  รวมบทความทางวิชาการ (เอกสารอิเล็กทรอนิกส์) เล่ม ๓


ตัวบทก็ใช้วิธีตีความโดยนำวิธีคิดในทางกฎหมายอาญามาปรับใช้๑๕๑ สำหรับร่างกฎหมายของไทย ผู้เขียน
ให้ข้อสังเกตเปรียบเทียบดังต่อไปนี้

๓.๑ “ผู้ใดกระทำความผิดทางพินัยต้องชำระค่าปรับเป็นพินัย” : การกำหนด
องค์ประกอบโดยผูกกับการปรับเป็นพินัย

มาตรา ๖ แห่งร่างพระราชบัญญัติว่าด้วยการปรับเป็นพินัย พ.ศ. .... บัญญัติว่า
“ผู้ใดกระทำความผิดทางพินัยต้องชำระค่าปรับเป็นพินัยตามจำนวนเงินที่เจ้าหน้าที่ของรัฐหรือศาลกำหนด
ตามวิธีการที่บัญญัติไว้ในพระราชบัญญัตินี้ ซึ่งต้องไม่เกินจำนวนสูงสุดที่กฎหมายซึ่งบัญญัติความผิด
ทางพินัยนั้นบัญญัติไว้ เว้นแต่พระราชบัญญัตินี้จะบัญญัติไว้เป็นอย่างอื่น”

ผู้เขียนเห็นว่า เมื่อพิจารณาตามบทบัญญัติข้างต้น ไม่ปรากฏว่า “กระทำความผิด
ทางพินัย” มีองค์ประกอบหรือโครงสร้างความรับผิดอย่างไร จึงต้องพิจารณาประกอบจากบทนิยาม
ในมาตรา ๓ ว่า “ความผิดทางพินัย” หมายความว่า การกระทำหรืองดเว้นการกระทำอันเป็นการฝ่าฝืน
หรือไม่ปฏิบัติตามกฎหมาย และกฎหมายนั้นบัญญัติให้ต้องชำระค่าปรับเป็นพินัย เมื่อพิจารณาประกอบกันแล้ว
พิจารณาได้ว่า เป็นการบัญญัติองค์ประกอบความผิดทางพินัยโดยผูกติดกับ “ผลทางกฎหมาย” กล่าวคือ
เป็นการกระทำหรืองดเว้นการกระทำที่มีกฎหมายบัญญัติว่า “ให้ต้องชำระค่าปรับเป็นพินัย” การบัญญัติ
เช่นนี้เป็นแนวทางของเยอรมันตามกฎหมายฉบับเก่า คือ รัฐบัญญัติว่าด้วย Ordnungswidrigkeiten
ฉบับปี ค.ศ. ๑๙๕๒ ว่า “[วรรคหนึ่ง] ถ้าการกระทำใดมีการปรับเป็นพินัยเท่านั้น การกระทำนั้น คือ การกระทำ
ที่ขัดต่อกฎระเบียบ (Ist eine Handlung ausschließlich mit Geldbuße bedroht, so ist sie eine
Ordnungswidrigkeit.) [วรรคสอง] ถ้าการกระทำใดมีโทษอาญาเท่านั้น การกระทำนั้น คือ การกระทำความผิด
ทางอาญา (Ist eine Handlung ausschließlich mit Strafe bedroht, so ist sie eine Straftat.)”

ซึ่งรัฐบัญญัติของเยอรมันฉบับปัจจุบัน คือ รัฐบัญญัติว่าด้วย Ordnungswidrigkeiten
ฉบับปี ค.ศ. ๑๙๖๘ บัญญัติองค์ประกอบไว้ว่า การกระทำใดจะเป็นการกระทำผิดต่อกฎระเบียบ (Ordnungswidrigkeit)
และถูกปรับ (Geldbuße) เมื่อครบเงื่อนไขดังนี้  ๑. เป็นการกระทำครบองค์ประกอบทางกฎหมาย
๒. เป็นการกระทำที่ผิดกฎหมาย (rechtswidrige Handlung) และ ๓. เป็นการกระทำที่ตำหนิได้ (vorwerfbare
Handlung) กล่าวคือ บัญญัติองค์ประกอบทางกฎหมายให้แตกต่างจากองค์ประกอบความรับผิดทางอาญา

๓.๒ การนำบทบัญญัติในภาค ๑ แห่งประมวลกฎหมายอาญา มาใช้โดยอนุโลม
บางประการ

มาตรา ๗ วรรคหนึ่ง แห่งร่างพระราชบัญญัติว่าด้วยการปรับเป็นพินัย พ.ศ. ....
บัญญัติว่า “ให้นำบทบัญญัติในภาค ๑ บทบัญญัติทั่วไป ลักษณะ ๑ บทบัญญัติที่ใช้แก่ความผิดทั่วไป
เฉพาะหมวด ๒ การใช้กฎหมายอาญา หมวด ๔ ความรับผิดในทางอาญา หมวด ๕ การพยายามกระทำ
ความผิด และหมวด ๖ ตัวการและผู้สนับสนุนแห่งประมวลกฎหมายอาญา มาใช้บังคับแก่การปรับเป็นพินัย
ตามพระราชบัญญัตินี้ด้วยโดยอนุโลม เว้นแต่พระราชบัญญัตินี้จะบัญญัติไว้เป็นอย่างอื่น” ซึ่งในการพิจารณา
ผลการรับฟังความคิดเห็นประกอบการจัดทำร่างกฎหมายของคณะกรรมการพัฒนากฎหมายพิจารณาปรับปรุง
ให้ความเห็นไว้ว่า


๑๕๑ รายละเอียด ดู บทความ ภาค ๑ ข้อ ๒ พัฒนาการของรัฐบัญญัติว่าด้วย Ordnungswidrigkeiten

Ordnungswidrigkeiten


สำนักวิจัยและวิชาการ  สำนักงานศาลปกครอง  ๑๗๑



“เนื่องจากหลักเกณฑ์ในการพิจารณาการกระทำความผิดส่วนใหญ่ใช้หลักเกณฑ์เดียวกับ
ที่กำหนดไว้ในประมวลกฎหมายอาญา จึงกำหนดให้นำประมวลกฎหมายอาญามาใช้บังคับ โดยอนุโลม
เพื่อให้ง่ายต่อการศึกษาทำความเข้าใจและไม่เกิดความสับสนแก่เจ้าหน้าที่ของรัฐและบุคคลทั่วไป
ส่วนหลักเกณฑ์ที่แตกต่างจากประมวลกฎหมายอาญาซึ่งได้มีการกำหนดไว้ในพระราชบัญญัตินี้แล้ว
ได้กำหนดยกเว้นไว้อย่างชัดเจนว่า มิให้อนุโลมหลักเกณฑ์ที่กำหนดไว้ในประมวลกฎหมายอาญามาใช้บังคับ”๑๕๒

ผู้ เขียนเห็นว่า เมื่อเปรียบเทียบกับรัฐบัญญัติว่าด้วย Ordnungswidrigkeiten
ฉบับปี ค.ศ. ๑๙๖๘ นั้น กฎหมายของเยอรมันไม่ได้บัญญัติให้อนุโลมนำประมวลกฎหมายอาญามาใช้
โดยตรง แต่ได้มีการนำหลักในกฎหมายอาญามาปรับใช้ในการตีความกฎหมาย เช่น กรณีขององค์ประกอบ
เรื่อง “การตำหนิได้ (Vorwerfbarkeit)” ในกฎหมาย Ordnungswidrigkeiten แม้ใช้ถ้อยคำที่แตกต่าง
จากองค์ประกอบความรับผิดทางอาญาว่า “ความชั่ว (Schuld)” ซึ่งเป็นเจตนารมณ์ของผู้ร่างที่ต้องการ
ให้ใช้ถ้อยคำที่แตกต่างจากกฎหมายอาญาก็ตาม แต่ก็มีความเห็นอีกฝ่ายเห็นว่า หลักการว่าด้วยความชั่ว
นำมาใช้กับ Ordnungswidrigkeit ได้๑๕๓

ในกรณีของร่างพระราชบัญญัติว่าด้วยการปรับเป็นพินัย พ.ศ. .... กำหนดกรอบ
ในการตีความกฎหมายว่า ให้ใช้หลักการตามประมวลกฎหมายอาญา โดยให้เหตุผลว่าเพื่อง่ายต่อการศึกษา
ทำความเข้าใจและไม่เกิดความสับสนแก่เจ้าหน้าที่ของรัฐและบุคคลทั่วไป นั้น ผู้เขียนเห็นว่า การบัญญัติ
ให้ใช้ประมวลกฎหมายอาญาโดยอนุโลมเช่นนี้ หลักการว่าด้วยการปรับเป็นพินัยจะกลายเป็นเพียงส่วนหนึ่ง
ของหลักกฎหมายอาญา ไม่เกิดการพัฒนาหลักการใหม่ ๆ แยกออกมาจากกฎหมายอาญา เพราะต้องอ้างอิง
ตามแนวทางของประมวลกฎหมายอาญาเป็นพื้นฐาน  กฎหมายหลายฉบับที่จะต้องเปลี่ยนไปตามหลักการ
ปรับเป็นพินัยนั้น ก็ไม่ใช่กฎหมายทุกฉบับที่เป็นเรื่องการป้องปราบการกระทำความผิดที่มีลักษณะในเชิงลงโทษ
แต่เป็นเรื่องในทางปกครอง กล่าวคือ เป็นเรื่องของเจ้าหน้าที่ของรัฐในฐานะผู้บังคับใช้กฎหมายในแต่ละฉบับ
ซึ่งโดยปกติ เจ้าหน้าที่ของรัฐที่ไม่ใช่ตำรวจและอัยการ ปฏิบัติราชการตามหลักการในพระราชบัญญัติวิธีปฏิบัติ
ราชการทางปกครอง พ.ศ. ๒๕๓๙ เป็นพื้นฐาน เมื่อเปรียบเทียบกับกฎหมายอาญาและกฎหมายวิธีพิจารณา
ความอาญา ผู้เขียนเห็นว่า เป็นเรื่องที่ตำรวจและอัยการมีความชำนาญ ไม่ใช่เจ้าหน้าที่ของรัฐโดยทั่วไปที่จะมี
ความชำนาญในกฎหมายอาญาและกฎหมายวิธีพิจารณาความอาญา โดยศาสตราจารย์พิเศษ ดร. คณิต ณ นคร
ได้อธิบายในตำรากฎหมายวิธีพิจารณาความอาญา เรื่อง “ประธานในคดี” ซึ่งในส่วน “พนักงานฝ่ายปกครอง
หรือตำรวจและพนักงานสอบสวน รวมตลอดถึงพนักงานสอบสวนคดีพิเศษตามกฎหมายว่าด้วย
การสอบสวนคดีพิเศษ” เรียกรวมว่า “ตำรวจ” เป็นองค์เบื้องต้นของรัฐในการดำเนินคดีอาญา๑๕๔  ทั้งนี้
ศาสตราจารย์ ดร. วรเจตน์ ภาคีรัตน์ ให้ข้อสังเกตว่า พระราชบัญญัติวิธีปฏิบัติราชการทางปกครอง พ.ศ. ๒๕๓๙


๑๕๒ “รายงานสรุปผลการรับฟังความคิดเห็นร่างพระราชบัญญัติว่าด้วยการปรับเป็นพินัย พ.ศ. ....”,

สำนักงานคณะกรรมการกฤษฎีกา, สืบค้นเมื่อวันที่ ๒๙ ตุลาคม ๒๕๖๔, จาก https://www.krisdika.go.th/data/news/
news14412.pdf, ตารางแนบท้าย น. ๑๒.

๑๕๓ รายละเอียด ดู บทความ ภาค ๑ ข้อ ๓.๓ โครงสร้างความรับผิดจากการกระทำความผิดกฎระเบียบ :
บทตัดโครงสร้างความรับผิดที่แยกออกจากกฎหมายอาญา

๑๕๔ คณิต ณ นคร, กฎหมายวิธีพิจารณาความอาญา เล่ม ๑, พิมพ์ครั้งที่ ๑๐ (กรุงเทพฯ : วิญญูชน,
๒๕๖๔), น. ๑๔๑.


๑๗๒  รวมบทความทางวิชาการ (เอกสารอิเล็กทรอนิกส์) เล่ม ๓


เป็นกฎหมายลูกผสมสารบัญญัติและกฎหมายวิธีสิบัญญัต๑๕๕ ซึ่งผู้เขียนเห็นว่าร่างพระราชบัญญัติว่าด้วย
การปรับเป็นพินัยมีลักษณะเป็นลูกผสมระหว่างสารบัญญัติและวิธีสิบัญญัตเช่นกัน

๔. ข้อสังเกตต่อกฎหมายวิธีพิจารณาและเขตอำนาจศาล
ผู้เขียนมีข้อสังเกตต่อกฎหมายวิธีพิจารณาทั้งในชัน้เจ้าหน้าที่และในชัน้ศาล และเขตอำนาจศาล

อันเป็นข้อสังเกตสุดท้าย

๔.๑ ข้อสังเกตต่อการไม่นำกฎหมายว่าด้วยวิธีปฏิบัติราชการทางปกครองมาใช้บังคับ
มาตรา ๕ แห่งร่างพระราชบัญญัติว่าด้วยการปรับเป็นพินัย พ.ศ. .... บัญญัติว่า

“ไม่ให้ถือว่าการปรับเป็นพินัยหรือคำสั่งปรับเป็นพินัยเป็นการกระทำทางปกครองหรือคำสั่งทางปกครอง”
ดังนั้น เมื่อไม่ให้ถือว่าเป็นการกระทำทางปกครองหรือคำสั่งทางปกครอง จึงไม่อาจนำพระราชบัญญัติวิธีปฏิบัติ
ราชการทางปกครอง พ.ศ. ๒๕๓๙ มาใช้บังคับ ผู้เขียนเห็นว่า เมื่อพิจารณาโดยรวมของร่างกฎหมายทั้งฉบับ
เป็นเรื่องของเจ้าหน้าที่ของรัฐในฐานะฝ่ายปกครองผู้บังคับใช้กฎหมาย ดำเนินการพิจารณาเรื่องทางปกครอง
เพื่อออกคำสั่ง เพียงแต่คำสั่งนั้นเป็นคำสั่งที่มีการปรับเป็นเงินที่เรียกว่า “ปรับเป็นพินัย” ข้อสังเกตนี้ผู้เขียน
เห็นว่าคล้ายกับข้อสังเกตของนักกฎหมายเยอรมันที่บรรยายในวิทยาลัยการปกครองดังที่ผู้เขียนได้อธิบาย
ไว้ข้างต้นของบทความ และเมื่อพิจารณาเปรียบเทียบกับพัฒนาการทางกฎหมายเยอรมัน ย่อมเห็นได้ว่า
ในกรณีของประเทศเยอรมนี ณ ขณะที่มีการตรารัฐบัญญัติว่าด้วย Ordnungswidrigkeiten ยังไม่มีกฎหมาย
ว่าด้วยวิธีพิจารณาเรื่องทางปกครองในระดับสหพันธรัฐ

แต่กรณีของระบบกฎหมายไทยนั้น พระราชบัญญัติวิธีปฏิบัติราชการทางปกครอง
พ.ศ. ๒๕๓๙ ใช้บังคับเป็นเวลามากกว่ายี่สิบปี เป็นกฎหมายที่เจ้าหน้าที่ของรัฐมีความคุ้นเคยจากการปฏิบัติ
ราชการตามกฎหมาย มีการวางแนวปฏิบัติราชการทั้งจากคณะกรรมการวิธีปฏิบัติราชการทางปกครอง
และวางหลักกฎหมายโดยศาลปกครอง เมื่อเปรียบเทียบกับกฎหมายอาญาและกฎหมายวิธีพิจารณาความอาญา
หากไม่ใช่ตำรวจและอัยการ ก็จะไม่ได้บังคับใช้กฎหมายอาญาและกฎหมายวิธีพิจารณาความอาญาโดยตรง
เมื่อร่างพระราชบัญญัติว่าด้วยการปรับเป็นพินัย พ.ศ. ....  นำแนวทางของประมวลกฎหมายอาญา
และกฎหมายวิธีพิจารณาความอาญามาใช้ เจ้าหน้าที่ของรัฐย่อมต้องทำความเข้าใจกฎหมายทั้งสองไปในตัว
ด้วยเช่นกัน ซึ่งก็อาจจะเกิดปัญหาในการต้องทำความเข้าใจทั้งกฎหมายวิธีปฏิบัติราชการทางปกครอง
และกฎหมายอาญาไปพร้อมกัน ทั้งที่โดยงานหลักของเจ้าหน้าที่ของรัฐผู้นั้นอาจจะไม่ได้ต้องข้องเกี่ยวกับ
กฎหมายอาญาและกฎหมายวิธีพิจารณาความอาญา

๔.๒ ข้อสังเกตต่อเขตอำนาจศาลและวิธีพิจารณาคดี
๔.๒.๑ การกำหนดเขตอำนาจศาล

มาตรา ๒๕ แห่งร่างพระราชบัญญัติว่าด้วยการปรับเป็นพินัย พ.ศ. .... กำหนด
ใจความสำคัญของเขตอำนาจศาลว่า ให้อัยการฟ้องต่อศาลจังหวัดและศาลอาญา (กรณีในเขตกรุงเทพมหานคร)
ซึ่งเป็นการตัดเขตอำนาจของศาลปกครอง อันเป็นเรื่องในทางนิตินโยบายของผู้ร่างกฎหมาย และมาตรา ๒๙
บัญญัติห้ามอุทธรณ์คำพิพากษาของศาลในปัญหาข้อเท็จจริงและจำนวนค่าปรับเป็นพินัย คำพิพากษา
ของศาลชัน้อุทธรณ์เป็นที่สุด ซึ่งหลายกรณีมีจำนวนเงินค่าปรับเป็นหลักแสนหลักล้านบาท เช่น มาตรา ๘๒
แห่งพระราชบัญญัติคุ้มครองข้อมูลส่วนบุคคล พ.ศ. ๒๕๖๒ กำหนดระวางปรับทางปกครองไม่เกินหนึ่งล้านบาท


๑๕๕ วรเจตน์ ภาคีรัตน์, อ้างแล้ว เชิงอรรถที่ ๑๓๔, น. ๑๘๓.


สำนักวิจัยและวิชาการ  สำนักงานศาลปกครอง  ๑๗๓


เป็นต้น ผู้เขียนเห็นว่า แม้จะกำหนดว่าโทษปรับเป็นพินัยไม่ใช่โทษทางอาญาก็ตาม แต่กรณีที่กำหนดอัตราปรับ
เป็นพินัยจำนวนมาก อีกทั้งการบัญญัติตัดสิทธิเรื่องอุทธรณ์ปัญหาข้อเท็จจริงและจำนวนค่าปรับเป็นพินัยก็ดี
การให้คดีสิ้นสุดที่ศาลอุทธรณ์ก็ดี ย่อมเป็นผลร้ายและไม่เป็นธรรมแก่ผู้รับคำสั่งเช่นเดียวกัน เมื่อเทียบกับ
การฟ้องคดีต่อศาลปกครอง เมื่อผู้ฟ้องคดีได้ดำเนินการโต้แย้งคำสั่งปรับเป็นพินัยแล้ว ย่อมสามารถนำคดี
มาฟ้องต่อศาลปกครองชัน้ต้นได้ และการอุทธรณ์ต่อศาลปกครองสูงสุดอุทธรณ์ปัญหาข้อเท็จจริง โดยไม่มี
ข้อจำกัดเรื่อง “จำนวนค่าปรับเป็นพินัย”

๔.๒.๒ การกำหนดให้วิธีพิจารณาคดีความผิดทางพินัยให้เป็นไปตามข้อบังคับ
ของประธานศาลฎีกาโดยความเห็นชอบของที่ประชุมใหญ่ศาลฎีกา

ในการพิจารณาผลการรับฟังความคิดเห็นประกอบการจัดทำร่างกฎหมาย
ของคณะกรรมการพัฒนากฎหมายพิจารณาปรับปรุง ให้ความเห็นว่า

“การกำหนดให้ประธานศาลฎีกามีอำนาจในการออกข้อบังคับตาม
ร่างมาตรานี้เป็นหลักเกณฑ์เกี่ยวกับวิธีพิจารณาในของศาล ซึ่งไม่ส่งผลกระทบต่อสิทธิเสรีภาพของประชาชน
ซึ่งเป็นไปตามหลักสากลในต่างประเทศที่ให้ศาลมีอำนาจในการกำหนดหลักเกณฑ์ (Court Rules) ได้
และระบบกฎหมายของไทยก็ยอมรับในเรื่องดังกล่าว ดังที่มีการบัญญัติไว้ในกฎหมายอื่น ๆ เช่น พระราชบัญญัติ
วิธีพิจารณาคดีทุจริตและประพฤติมิชอบ พ.ศ. ๒๕๕๙ พระราชบัญญัติประกอบรัฐธรรมนูญว่าด้วยวิธีพิจารณา
คดีอาญาของผู้ดำรงตำแหน่งทางการเมือง พ.ศ. ๒๕๖๐ ซึ่งมาตรานี้ได้กำหนดกรอบในการออกข้อบังคับไว้แล้ว
สำหรับภาระในการพิสูจน์เนื่องจากไม่ได้นำหลักเกณฑ์ในเรื่องพยานหลักฐานตามประมวลกฎหมายวิธีพิจารณา
ความอาญามาใช้ ประกอบกับไม่ใช่โทษอาญา จึงไม่ใช้หลักการพิสูจน์จนสิ้นสงสัย”๑๕๖

ซึ่งมาตรา ๒๕ วรรคสาม แห่งร่างพระราชบัญญัติว่าด้วยการปรับเป็นพินัย
พ.ศ. .... บัญญัติว่า “ข้อบังคับตามวรรคสองต้องคำนึงถึงความสะดวก รวดเร็ว เป็นธรรมและไม่เป็นภาระ
แก่ผู้ที่เกี่ยวข้องจนเกินสมควร และจะกำหนดให้ศาลพิจารณาลับหลั งจำเลยก็ได้ แต่ไม่ว่ากรณีจะเป็น
ประการใด จำเลยมีสิทธิตั้งบุคคลให้มาต่อสู้คดีแทนได้”

ผู้เขียนมีข้อสังเกตในเรื่องนี้ประการแรกว่า ความเห็นข้างต้นไม่ได้ระบุว่า
หลักสากลในต่างประเทศที่ให้ศาลมีอำนาจในการกำหนดหลักเกณฑ์ได้นั้น นำมาจากระบบกฎหมาย
ของประเทศใดบ้าง ซึ่งหากเปรียบเทียบกับระบบกฎหมายเยอรมัน ในเรื่อง Ordnungswidrigkeiten
กำหนดไว้ชัดเจนถึงกระบวนการในชัน้ศาลว่าใช้หลักการตามกฎหมายวิธีพิจารณาความอาญาเป็นพื้นฐาน
ไม่ได้ให้อำนาจศาลทจ่ะตีราวิธีพิจารณาคดีขึ้นมาเอง

หากเทียบเคียงกรณีของระเบียบของที่ประชุมใหญ่ตุลาการในศาลปกครองสูงสุดนั้น
มาตรา ๖ วรรคหนึ่ง แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒
บัญญัติว่า “ระเบียบของที่ประชุมใหญ่ตุลาการในศาลปกครองสูงสุดตามมาตรา ๔๔ มาตรา ๔๖ มาตรา ๖๐/๑
มาตรา ๖๖ มาตรา ๗๐ มาตรา ๗๕/๑ มาตรา ๗๕/๒ และมาตรา ๗๕/๔ ต้องส่งให้สภาผู้แทนราษฎร
ในวันที่ออกระเบียบดังกล่าว เพื่อให้สมาชิกสภาผู้แทนราษฎรตรวจสอบได้ถ้าต่อมามีการเสนอญัตติ
และสภาผู้แทนราษฎรมีมติภายในสามสิบวันนับแต่วันที่ส่งระเบียบดังกล่าวให้สภาผู้แทนราษฎรด้วยคะแนนเสียง


๑๕๖ “รายงานสรุปผลการรับฟังความคิดเห็นร่างพระราชบัญญัติว่าด้วยการปรับเป็นพินัย พ.ศ. ....”,
สำนักงานคณะกรรมการกฤษฎีกา, สืบค้นเมื่อวันที่ ๒๙ ตุลาคม ๒๕๖๔, จาก https://www.krisdika.go.th/data/news/
news14412.pdf, ตารางแนบท้าย น. ๔๓-๔๔.


๑๗๔  รวมบทความทางวิชาการ (เอกสารอิเล็กทรอนิกส์) เล่ม ๓


ไม่น้อยกว่ากึ่งหนึ่งของจำนวนสมาชิกทั้งหมดเท่าที่มีอยู่ ให้ยกเลิกระเบียบใดไม่ว่าทั้งหมดหรือบางส่วน
ให้ที่ประชุมใหญ่ตุลาการในศาลปกครองสูงสุดดำเนินการให้เป็นไปตามนั้น” เมื่อพิจารณามาตรา ๔๔ วรรคหนึ่ง
ซึ่งบัญญัติว่า “การดำเนินการทั้งปวงเกี่ยวกับการฟ้อง การร้องสอด การเรียกบุคคล หน่วยงานทางปกครอง
หรือเจ้าหน้าที่ของรัฐเข้ามาเป็นคู่กรณีในคดี การดำเนินกระบวนพิจารณา การรับฟังพยานหลักฐาน
และการพิพากษาคดีปกครอง นอกจากที่บัญญัติไว้แล้วในพระราชบัญญัตินี้ ให้เป็นไปตามหลักเกณฑ์
และวิธีการที่กำหนดโดยระเบียบของที่ประชุมใหญ่ตุลาการในศาลปกครองสูงสุด” นั้น เป็นเรื่องของ
การพิจารณาคดีของศาลปกครอง เมื่อที่ประชุมใหญ่ตุลาการในศาลปกครองสูงสุดมีมติเกี่ยวกับการออกระเบียบ
ดังกล่าวแล้ว ต้องส่งให้สภาผู้แทนราษฎรในวันที่ออกระเบียบดังกล่าว เพื่อให้สมาชิกสภาผู้แทนราษฎร
ตรวจสอบได้ กรณีข้างต้นย่อมเป็นการออกระเบียบวิธีพิจารณาคดีของศาลปกครองที่ฝ่ายนิติบัญญัติมีโอกาส
เข้าตรวจสอบควบคุมได้ โดยที่สภาผู้แทนราษฎรมีที่มาจากการเลือกตั้งของประชาชน จึงย่อมสอดคล้อง
กับหลักประชาธิปไตยด้วย

ข้อสังเกตประการต่อมาที่กล่าวว่า “ระบบกฎหมายของไทยก็ยอมรับในเรื่อง
ดังกล่าว ดังที่มีการบัญญัติไว้ในกฎหมายอื่น ๆ เช่นพระราชบัญญัติวิธีพิจารณาคดีทุจริตและประพฤติมิชอบ
พ.ศ. ๒๕๕๙ พระราชบัญญัติประกอบรัฐธรรมนูญว่าด้วยวิธีพิจารณาคดีอาญาของผู้ดำรงตำแหน่งทางการเมือง
พ.ศ. ๒๕๖๐” นั้น ผู้เขียนเห็นว่า การพิจารณาว่าระบบกฎหมายของไทยยอมรับหลักการใดได้หรือไม่นั้น
ต้องพิจารณาตามรัฐธรรมนูญแห่งราชอาณาจักรไทย โดยเฉพาะใน มาตรา ๓ บัญญัติว่า “(วรรคหนึ่ง)
อำนาจอธิปไตยเป็นของปวงชนชาวไทย พระมหากษัตริย์ผู้ทรงเป็นประมุข ทรงใช้อำนาจนั้นทางรัฐสภา
คณะรัฐมนตรี และศาล ตามบทบัญญัติแห่งรัฐธรรมนูญ  (วรรคสอง) รัฐสภา คณะรัฐมนตรี ศาล องค์กรอิสระ
และหน่วยงานของรัฐ ต้องปฏิบัติหน้าที่ให้เป็นไปตามรัฐธรรมนูญ กฎหมาย และหลักนิติธรรม เพื่อประโยชน์
ส่วนรวมของประเทศชาติและความผุสากของประชาชนโดยรวม” และมาตรา ๕ วรรคหนึ่ง บัญญัติว่า “รัฐธรรมนูญ
เป็นกฎหมายสูงสุดของประเทศ บทบัญญัติใดของกฎหมาย กฎหรือข้อบังคับ หรือการกระทำใดขัดหรือแย้ง
ต่อรัฐธรรมนูญ บทบัญญัติหรือการกระทำนั้นเป็นอันใช้บังคับมิได้” ซึ่งการดำรงอยู่ของพระราชบัญญัติ
ย่อมเป็นคนละประเด็นกับความไม่ชอบด้วยกฎหมายของพระราชบัญญัติ กล่าวคือ บทบัญญัติในพระราชบัญญัติ
ที่ขัดหรือแย้งต่อรัฐธรรมนูญ หากไม่ได้มีการตรวจสอบโดยองค์กรผู้มีอำนาจวินิจฉัย บทบัญญัติ
ในพระราชบัญญัตินั้นก็ย่อมจะดำรงอยู่ต่อไป สาระประการหนึ่งของหลักนิติธรรม คือ “ต้องมีการควบคุม
ตรวจสอบความชอบด้วยกฎหมายของการกระทำขององค์กรต่าง ๆ ของรัฐที่มีผลกระทบต่อสิทธิและเสรีภาพ
ของประชาชน และมีการควบคุมตรวจสอบความชอบด้วยกฎหมายความชอบด้วยรัฐธรรมนูญของกฎหมาย
ที่จำกัดหรือให้อำนาจองค์กรต่าง ๆ ของรัฐจำกัดสิทธิและเสรีภาพของบุคคล”๑๕๗ การตรวจสอบว่าบทบัญญัติ
ในพระราชบัญญัติขัดหรือแย้งต่อรัฐธรรมนูญเป็นอำนาจหน้าที่ของศาลรัฐธรรมนูญ

ส่วนความเห็นที่ว่า “การกำหนดให้ประธานศาลฎีกามีอำนาจในการออก
ข้อบังคับตามร่างมาตรานี้เป็นหลักเกณฑ์เกี่ยวกับวิธีพิจารณาในของศาล ซึ่งไม่ส่งผลกระทบต่อสิทธิเสรีภาพ
ของประชาชน” อีกทั้งการกำหนดว่า “จะกำหนดให้ศาลพิจารณาลับหลังจำเลยก็ได้” นั้น ผู้เขียนเห็นว่า
โดยที่ร่างพระราชบัญญัติว่าด้วยการปรับเป็นพินัย พ.ศ. .... ใช้หลักการตามกฎหมายอาญาและกฎหมาย


๑๕๗ วรพจน์ วิศรุตพิชญ,์ อ้างแล้ว เชิงอรรถที่ ๔๘, น. ๑๑๓.


สำนักวิจัยและวิชาการ  สำนักงานศาลปกครอง  ๑๗๕


วิธีพิจารณาความอาญาเป็นพื้นฐาน๑๕๘ การเปิดโอกาสให้ศาลพิจารณาลับหลังได้ย่อมเป็นผลร้ายต่อผู้รับคำสั่ง
ปรับเป็นพินัย กล่าวคือ มาตรฐานประกันความเป็นธรรมตามกระบวนการปรับเป็นพินัยมีมาตรฐานที่น้อยกว่า
กฎหมายวิธีพิจารณาความอาญา ซึ่งสิทธิเสรีภาพของประชาชนไม่ได้มีแต่เพียงสิทธิในทางเนื้อหา แต่รวมถึง
สิทธิในทางกฎหมายวิธีสิบัญญัตหรือกระบวนการยติธุรรมด้วย๑๕๙

๕. บทสรุป
โดยสรุปจากข้อสังเกตสี่ประการของผู้เขียนนั้น ร่างพระราชบัญญัติว่าด้วยการปรับเป็นพินัย

พ.ศ. .... ใช้กฎหมายเยอรมันเป็นต้นแบบในการร่างกฎหมาย แต่ในเนื้อหาของร่างกฎหมายก็มีประเด็น
ที่แตกต่างจากกฎหมายเยอรมันอยู่หลายประการ ทั้งในเรื่องกฎหมายสารบัญญัติที่นำรูปแบบของกฎหมาย
เยอรมันฉบับเก่ามาใช้ ทั้งในเรื่องกฎหมายวิธีสิบัญญัตที่กำหนดเขตอำนาจศาลจังหวัดเป็นศาลหลัก
ในการพิจารณาคดีรวมถึงการให้ที่ประชุมใหญ่ศาลฎีกากำหนดวิธีพิจารณาคดีได้เอง เป็นต้น ในแง่มุมของกฎหมาย
เปรียบเทียบก็มีประเด็นของการไม่ได้นำระบบกฎหมายออสเตรียเข้ามาเปรียบเทียบในร่างพระราชบัญญัติ
ฉบับเปิดให้รับฟังความคิดเห็น ซึ่งผู้เขียนเห็นว่า กรณีของประเทศออสเตรียมีความน่าสนใจทั้งในแง่มุม
ของถ้อยคำที่ใช้ถ้อยคำภาษาเยอรมันต้นฉบับ ทั้งในแง่มุมที่กำหนดให้เป็นเรื่องในทางกฎหมายปกครอง
และอยู่ในอำนาจศาลปกครอง อาจจะกล่าวได้ว่า กฎหมายออสเตรียอยู่กึ่งกลางระหว่างประเทศเยอรมนี
ที่มีกฎหมายกลางที่ใกล้เคียงกับกฎหมายอาญาและประเทศฝรั่งเศสที่เป็นเรื่องในกฎหมายปกครอง
ในทางตำราของเยอรมันบางส่วนก็เห็นว่าเป็นเรื่องในทางการปกครอง แต่ร่างพระราชบัญญัติว่าด้วยการปรับ
เป็นพินัย พ.ศ. .... นั้น ผู้เขียนเห็นว่า เป็นความพยายามที่จะสร้างสิ่งที่แทนที่คำว่า “โทษปรับทางปกครอง”
ซึ่งต้องหาถ้อยคำที่ไม่มีรากคำศัพท์ว่า “-ทางปกครอง” เพื่อไม่ให้ผกติดูกับ “กฎหมายปกครอง” จึงใช้คำว่า
“พินัย” อันเป็นถ้อยคำโบราณที่ในปัจจุบันไม่ใช่คำสามัญที่ประชาชนทั่วไปใช้ในชีวิตประจำวัน  นอกจากนั้น
ร่างพระราชบัญญัติดังกล่าวยังกำหนดให้กฎหมายอื่น ๆ ที่มีคำว่า “โทษทางปกครอง” ต้องเปลี่ยนเป็น
“โทษทางพินัย” และใช้หลักการตามร่างพระราชบัญญัตินี้ อันเป็นการเปลี่ยนหลักกฎหมายปกครอง
กลายเป็นหลักกฎหมายที่ใกล้ชิดกับหลักกฎหมายอาญา ซึ่งเปลี่ยนเขตอำนาจศาลปกครองเป็นศาลยุติธรรม

ผู้เขียนเห็นว่า การร่างกฎหมายเรื่องนี้ ไม่จำเป็นต้องใช้แนวทางของประเทศเดียวเป็นหลัก
การเปรียบเทียบหลักกฎหมายย่อมสามารถนำหลักการของประเทศต่าง ๆ มาพิจารณาและปรับใช้ให้เข้ากับ
ระบบกฎหมายไทย เช่น กำหนดให้เป็นกฎหมายกลางในการสลายความเป็นอาญา แต่ไม่จำต้องเปลี่ยนแปลง
กฎหมายอื่น ๆ ให้เป็นไปตามกฎหมายกลางในทันทีทันใด ควรจะพิจารณากฎหมายเป็นรายฉบับว่า
กฎหมายใดควรแก้ไขเพิ่มเติม ซึ่งเป็นเรื่องที่ควรให้รัฐสภาในฐานะฝ่ายนิติบัญญัติเป็นผู้พิจารณาแก้ไขกฎหมาย
เพราะกฎหมายแต่ละฉบับก็ย่อมมีเจตนารมณ์ของกฎหมายเป็นของตนเอง เป็นต้น นั่นเอง





๑๕๘ ตรงนี้ไม่ได้หมายความว่า ผู้เขียนเห็นด้วยกับการนำหลักกฎหมายอาญาและกฎหมายวิธีพิจารณา

ความอาญามาเป็นต้นแบบในทุกประเด็น ผู้เขียนเห็นว่า ต้องพิจารณาเป็นรายกรณี เพียงแต่ผู้เขียนอธิบายความตามโครงสร้าง
ของร่างพระราชบัญญัติว่าด้วยการปรับเป็นพินัย พ.ศ. ....

๑๕๙ ตัวอย่างการอธิบาย “หลักการคุ้มครองสิทธิของบุคคลในกระบวนพิจารณา” ดู บรรเจิด สิงคะเนติ,
หลักกฎหมายมหาชน หลักนิติธรรม/นิติรัฐ ในฐานะ “เกณฑ์” จำกัดอำนาจรัฐ, พิมพ์ครั้งที่ ๒ (กรุงเทพฯ : วิญญูชน, ๒๕๖๑),
น. ๑๑๒ ; “หลักการประกันการคุ้มครองสิทธิในทางศาล” ดู วรเจตน์ ภาคีรัตน์, อ้างแล้ว เชิงอรรถที่ ๑๓๔, น. ๒๘๕.






การใช้ดุลพินิจไม่ตรวจข้อสอบด้วยเหตุข้อสันนิษฐานเด็ดขาดว่าผู้เข้าสอบทุจริตการสอบ
ศึกษาเปรียบเทียบกฎหมายไทยและกฎหมายเยอรมัน*


วิชชา  เนตรหัสนัยน์**


บทนำ

การสอบเป็นกระบวนการที่จัดขึ้นเพื่อประเมินความรู้ความสามารถของผู้ เข้าสอบ
ในด้านต่าง ๆ ตามที่ผู้ออกข้อสอบกำหนด ด้วยเหตุนี้ ผู้เข้าสอบจึงต้องใช้ความรู้ความสามารถของตนเอง
ในการทำข้อสอบ หรือกล่าวอีกนัยหนึ่งก็คือ ผู้เข้าสอบต้องไม่ใช้สิ่งอำนวยความสะดวกหรือวิธีการใด ๆ
อันมีลักษณะเป็นการเอาเปรียบผู้เข้าสอบรายอื่น และด้วยเหตุนี้ ในการจัดการสอบแต่ละครั้ง ผู้จัดการสอบ
จึงต้องกำหนดมาตรการในการป้องกันการทุจริตการสอบ  ทั้งนี้ เพื่อประกันความเสมอภาคระหว่างผู้เข้าสอบ
ด้วยกันเอง  อย่างไรก็ตาม ในการกำหนดระเบียบที่เกี่ยวข้องกับการสอบนั้น ผู้จัดการสอบยังต้องคำนึงถึง
การคุ้มครองเสรีภาพในการประกอบอาชีพของผู้ เข้าสอบไปพร้อมกันด้วย ระเบียบในการสอบที่มีผล
เป็นการกำหนดโทษอย่างใดอย่างหนึ่งแก่ผู้เข้าสอบ จึงต้องมีความชัดเจนแน่นอนเพียงพอที่ผู้เข้าสอบ
จะเข้าใจสิทธิหน้าที่ของตนในกระบวนการสอบได้  นอกจากนี้ การตีความระเบียบการสอบเหล่านั้น
จะต้องอยู่ภายใต้หลักความพอสมควรแก่เหตุ กล่าวคือ โทษที่ใช้ในการลงโทษผู้ที่มิได้ปฏิบัติให้เป็นไป
ตามระเบียบการสอบ จะต้องเป็นโทษที่เหมาะสมกับสิ่งที่ผู้เข้าสอบได้กระทำลงไป

ปัญหาจึงอาจเกิดขึ้นได้ในกรณีที่ระเบียบการสอบได้กำหนดโทษของการไม่ปฏิบัติตามระเบียบ
การสอบข้อใดข้อหนึ่งในลักษณะที่เป็นข้อสันนิษฐานเด็ดขาด  โดยเฉพาะอย่างยิ่ง ในกรณีของการพกเครื่องมือ
สื่อสารเข้าไปในบริเวณห้องสอบ การไม่ขีดเส้นใต้ท้ายคำตอบในแต่ละข้อ หรือการไม่ฝนกระดาษคำตอบ
ให้เป็นไปตามเงื่อนไขที่ระเบียบการสอบกำหนด ซึ่งในระเบียบการสอบส่วนใหญ่จะกำหนดให้การกระทำ
ดังกล่าวเป็นการกระทำที่ “ถือว่า” เป็นการทุจริตการสอบ และทำให้ผู้เข้าสอบไม่ได้รับการตรวจข้อสอบ
ในส่วนที่กำลังทำอยู่นั้น โดยไม่ต้องคำนึงว่าผู้เข้าสอบจะมีเจตนาที่จะกระทำการอย่างใดอย่างหนึ่งที่มีลักษณะ
เป็นการทุจริตการสอบหรือไม่ ซึ่งการกำหนดระเบียบการสอบที่มีลักษณะเด็ดขาดเช่นนี้ก็เป็นไปเพื่อกำหนด
มาตรการสำหรับป้องกันการทุจริตการสอบไว้ล่วงหน้า (preventative)  อย่างไรก็ตาม ปัญหาที่อาจเกิดขึ้นได้
ก็คือ การกำหนดมาตรการเพื่อป้องกันการทุจริตการสอบไว้ล่วงหน้าเช่นนี้ จะเป็นมาตรการที่กระทบเสรีภาพ
ในการประกอบอาชีพของผู้เข้าสอบโดยพอสมควรแก่เหตุหรือไม่ กล่าวคือ การลงโทษผู้ที่มิได้มีเจตนาที่จะฝ่าฝืน
ระเบียบการสอบ เช่น ผู้ที่พลั้งเผลอนำเครื่องมือสื่อสารเข้าไปในบริเวณห้องสอบเนื่องจากความเครียด
หรือความกังวลที่สะสมมาระหว่างการเตรียมตัวสอบ โดยมิได้มีเจตนาทุจริตการสอบ ด้วยการพิจารณา
ไม่ตรวจข้อสอบในส่วนนั้น เป็นมาตรการที่รุนแรงเกินไปหรือไม่เมื่อเทียบกับข้อบกพร่องที่ผู้เข้าสอบ
ได้กระทำลงไป และหากมาตรการดังกล่าวเป็นมาตรการที่กระทบเสรีภาพในการประกอบอาชีพของผู้เข้าสอบ
เกินสมควร จะมีวิธีตีความระเบียบดังกล่าวเช่นใดให้เป็นไปในแนวทางที่เกิดความสมดุลระหว่างการคุ้มครอง
เสรีภาพในการประกอบอาชีพและการคุ้มครองความเสมอภาคระหว่างผู้เข้าสอบให้ได้มากที่สุด


* เผยแพร่ครั้งแรกในอินทราเน็ตสำนักวิจัยและวิชาการ เดือนสิงหาคม ๒๕๖๕
** นิติศาสตรบัณทิต (เกียรตินิยมอันดับสอง) มหาวิทยาลัยธรรมศาสตร์, Master of Laws “Deutsches Recht”

(LL.M.) (เกียรตินิยม) Rheinische Friedrich-Wilhelms-Universität Bonn สหพันธ์สาธารณรัฐเยอรมนี, พนักงานคดีปกครอง
ปฏิบัติการ กลุ่มศึกษากฎหมายมหาชน ๒ สำนักวิจัยและวิชาการ สำนักงานศาลปกครอง


สำนักวิจัยและวิชาการ  สำนักงานศาลปกครอง  ๑๗๗



ปัญหาในลักษณะดังกล่าวนี้ เป็นปัญหาที่เกิดขึ้นในทางปฏิบัติและเป็นคดีพิพาทที่ขึ้นสู่
ศาลปกครองของทั้งไทยและเยอรมันเป็นจำนวนมาก โดยคดีในลักษณะดังกล่าวที่เป็นที่สนใจและถูกกล่าวถึง
เป็นอย่างมากในแวดวงวิชาการและในสื่อสังคมออนไลน์ ได้แก่ คดีตามคำพิพากษาศาลปกครองสูงสุด
ที่ อร. ๗๔/๒๕๖๔ (คดี Airpods) อันเป็นคดีที่ผู้เข้าสอบได้ใส่หูฟัง Airpods เข้าไปในห้องสอบโดยไม่รู้ตัว๑
หรือในกรณีที่มีนักเรียนกว่าพันรายไม่ได้รับการตรวจข้อสอบในรายวิชา GAT/PAT และวิชาสามัญ
เนื่องจากมิได้ระบายเลขข้อสอบชุดที่ได้รับไว้ในกระดาษคำตอบ โดยนักเรียนผู้เข้าสอบได้ยืนยันว่า สาเหตุ
ทีต่นมิได้ระบุข้อสอบชุดที่ได้รับไว้ในกระดาษคำตอบนั้น เนื่องจากอาจารย์ผู้คุมสอบประจำศูนย์สอบแห่งหนึ่ง
ได้ยืนยันกับผู้เข้าสอบว่า ผู้เข้าสอบไม่จำเป็นต้องระบายเลขชุดข้อสอบไว้ในกระดาษคำตอบ แม้ในเวลาต่อมา
ที่ประชุมอธิการบดีแห่งประเทศไทย (ทปอ.) ซึ่งเป็นหน่วยงานที่ดูแลการจัดสอบดังกล่าว จะได้ออกประกาศ
เรื่อง การอนุโลมกรณีลืมฝนชุดแบบทดสอบบนกระดาษคำตอบในการสอบ TCAS65 เพื่อแจ้งถึงมติให้อนุโลม
นำกระดาษคำตอบที่ลืมระบายเลขชุดแบบทดสอบทั้งหมดมาดำเนินการตรวจให้คะแนนตามเลขชุดแบบทดสอบ
ที่ได้ระบุไว้บนใบเซ็นชื่อผู้เข้าสอบก็ตาม แต่การที่ผู้มีส่วนเกี่ยวข้องได้ปฏิเสธที่จะตรวจข้อสอบให้แก่ผู้เข้าสอบ
ตั้งแต่ต้นนั้น ย่อมสะท้อนให้เห็นถึงทัศนคติของหน่วยงานทางปกครองที่ยังคงตีความระเบียบที่เกี่ยวข้อง
กับการสอบโดยคำนึงถึงแต่เฉพาะการประกันความเสมอภาคของผู้เข้าสอบ โดยมิได้คำนึงถึงเสรีภาพ
ของผู้เข้าสอบประกอบด้วยแต่อย่างใด

ด้วยเหตุนี้ ในบทความฉบับนี้ จึงจะได้ชี้ให้เห็นถึงวัตถุประสงค์ ข้อสนับสนุน และข้อโต้แย้ง
ของการใช้มาตรการเพื่อป้องกันการทุจริตการสอบในลักษณะที่สันนิษฐานการกระทำความผิดไว้ก่อน (หัวข้อที่ ๑.)
จากนั้นจึงจะได้นำเสนอตัวอย่างของแนวคำวินิจฉัยของศาลปกครองเยอรมันและศาลปกครองไทยที่เกี่ยวข้อง
(หัวข้อที่ ๒.) เพื่อที่จะนำไปใช้ในการวิเคราะห์แนวทางในการตีความระเบียบการสอบเพื่อสร้างสมดุล
ระหว่างการคุ้มครองเสรีภาพในการประกอบอาชีพและความเสมอภาคระหว่างผู้เข้าสอบ และอุปสรรค
ที่อาจขึ้นได้จากการตีความระเบียบการสอบในลักษณะดังกล่าวต่อไป (หัวข้อที่ ๓.)

๑. มาตรการเพื่อป้องกันการทุจริตการสอบไว้ล่วงหน้า : วัตถุประสงค์ ข้อสนับสนุน และข้อโต้แย้ง
ในการออกแบบระเบียบที่เกี่ยวข้องกับการสอบในลักษณะที่เป็นมาตรการเพื่อป้องกัน

การทุจริตการสอบไว้ล่วงหน้า (preventative Maßnahme) นั้น มีวัตถุประสงค์ ข้อสนับสนุนในทางกฎหมาย
และข้อโต้แย้งในทางกฎหมาย ดังต่อไปนี้

๑.๑ วัตถุประสงค์
การสอบ (Prüfung) เป็นกระบวนการที่ผู้รับการทดสอบจะได้แสดงความรู้ความสามารถ

ของตนในรูปแบบที่แตกต่างกันออกไปตามที่ผู้ออกข้อสอบกำหนด ไม่ว่าจะเป็นการสอบข้อเขียน (schriftlich)
การสอบปากเปล่า (mündlich) การสอบในเชิงปฏิบัติ (praktisch) หรือการสอบในรูปแบบอิเล็กทรอนิกส์
(elektronisch)๒ แต่ไม่ว่าจะเป็นการสอบในรูปแบบใดก็ตาม ผู้เข้าสอบจะได้รับการประเมินคะแนนจากผลงาน
และความสามารถของผู้เข้าสอบเอง (persönliche selbstständige Leistung) เท่านั้น  ด้วยเหตุนี้ หากผู้เข้าสอบ
ได้กระทำการอย่างใดอย่างหนึ่งอันมีลักษณะเป็นการแสดงให้คณะกรรมการสอบเห็นว่าการทำข้อสอบในครั้งนั้น
เกิดจากความรู้ความสามารถของตน ทั้งที่ในความเป็นจริงแล้ว ผู้เข้าสอบได้ทำข้อสอบนั้น ด้วยการแสวงหา


๑ รายละเอียดของคดีดังกล่าวโปรดดูต่อไปในหัวข้อที่ ๒.๒.๓
๒ Niehues/Fischer/Jeremias, Prüfungsrecht, 7. Aufl., München 2018, Rn. 7.


๑๗๘  รวมบทความทางวิชาการ (เอกสารอิเล็กทรอนิกส์) เล่ม ๓


ประโยชน์อย่างใดอย่างหนึ่งโดยมิชอบจากระเบียบการสอบ (unerlaubte Vorteile) การกระทำดังกล่าว
ย่อมเป็น “การกระทำที่มีลักษณะเป็นการทุจริตการสอบ” (Täuschungshandlung) โดยตัวอย่างของการกระทำ
ที่มีลักษณะเป็นการทุจริตการสอบ ได้แก่ การใช้อุปกรณ์ช่วยเหลือต่าง ๆ ทั้งที่ในระเบียบการสอบมิได้อนุญาต
ให้มีการใช้อุปกรณ์ช่วยเหลือดังกล่าว (unerlaubte Hilfe)๓ การลอกเลียนวรรณกรรม (Plagiat) การที่
ผู้เข้าสอบยังคงลงมือทำข้อสอบต่อไปทั้งที่หมดเวลาสอบแล้ว หรือแม้กระทั่งการที่ผู้เข้าสอบขอขยายระยะเวลา
ในการส่งรายงาน โดยอ้างว่าป่วยจนไม่สามารถทำรายงานได้ แต่กลับใช้เวลาที่ได้รับขยายในการทำรายงานไปด้วย๔

เพื่อป้องกันมิให้เกิดการกระทำอันมีลักษณะเป็นการทุจริตการสอบดังที่กล่าวไว้ข้างต้น
ในระเบียบการสอบฉบับต่าง ๆ จึงมักมีบทกำหนดโทษสำหรับการทุจริตการสอบที่แตกต่างกันไป  ทั้งนี้
ขึ้นอยู่กับพฤติการณ์และความร้ายแรงในแต่ละกรณี  อย่างไรก็ตาม เนื่องจากในการทุจริตการสอบแต่ละครั้ง
ผู้ที่มีเจตนาทุจริตในการสอบย่อมต้องวางแผนและดำเนินการตามแผนการของตนอย่างแนบเนียนที่สุด
เท่าที่ทำได้ การจะแสวงหาพยานหลักฐานเพื่อพิสูจน์การทุจริตการสอบจึงกระทำได้ยาก  ด้วยเหตุนี้
ในระเบียบการสอบจึงมักมีข้อกำหนดที่ “ให้ถือว่า” การกระทำบางประการที่อาจนำไปสู่การทุจริตการสอบ
เช่น การนำเครื่องมือสื่อสารเข้ามาในบริเวณห้องสอบ หรือการขีดเส้นใต้ที่ไม่เป็นไปตามหลักเกณฑ์ที่กำหนด
เป็นการทุจริตการสอบหรือกำหนดโทษสำหรับการกระทำในรูปแบบดังกล่าวในลักษณะที่เท่าเทียมกัน
กับการทุจริตการสอบ โดยมิได้เปิดโอกาสให้ผู้ถูกกล่าวหาโต้แย้งแสดงพยานหลักฐานเพื่อพิสูจน์ความบริสุทธิ์
ของตนแต่อย่างใด กล่าวอีกนัยหนึ่งก็คือ แม้ผู้เข้าสอบจะได้นำเครื่องมือสื่อสารหรือขีดเส้นใต้ในลักษณะ
ที่แตกต่างออกไปจากที่กำหนดไว้ในระเบียบการสอบโดยมิได้เจตนาที่จะทุจริตก็ตาม ผู้เข้าสอบรายนั้น
ก็ย่อมได้รับโทษในลักษณะที่เท่าเทียมกันกับการทุจริตการสอบโดยมิอาจโต้แย้งใด ๆ ได้

๑.๒ เหตุผลสนับสนุน : การประกันความเสมอภาคระหว่างผู้เข้าสอบ
การออกแบบระเบียบการสอบเพื่อป้องกันการทุจริตไว้ล่วงหน้าดังที่กล่าวไว้ข้างต้นนี้

เป็นการออกแบบระเบียบการสอบที่มี “การประกันความเสมอภาคระหว่างผู้เข้าสอบ” เป็นเหตุผลรองรับ
โดยที่รัฐธรรมนูญแห่งสหพันธ์สาธารณรัฐเยอรมนี๕ ได้มีการรับรองรับหลัก “การประกันความเสมอภาค
ระหว่างบุคคล” (Grundsatz der Chancengleichheit) ไว้ในมาตรา ๓ วรรคหนึ่ง โดยกำหนดให้
มนุษย์ทุกคนเสมอกันต่อหน้ากฎหมาย๖ และในรัฐธรรมนูญแห่งราชอาณาจักรไทยก็ได้มีการประกัน
หลักการดังกล่าวไว้ในมาตรา ๒๗๗ เช่นเดียวกัน ซึ่งหลักความเสมอภาคเป็นหลักการที่ประกันสิทธิของราษฎร


๓ Niehues/Fischer/Jeremias, Prüfungsrecht, 7. Aufl., München 2018, Rn. 223.
๔ OVG Berl.-Brandbg. Beschl. v. 21.8.2017 – 5 M 23.17
๕ หรือที่เรียกว่า “กฎหมายพื้นฐาน” (Grundgesetz, GG)
๖ Art 3 Grundgesetz

(1) Alle Menschen sind vor dem Gesetz gleich.
๗ มาตรา ๒๗ รัฐธรรมนูญแห่งราชอาณาจักรไทย

บุคคลย่อมเสมอกันในกฎหมาย มีสิทธิและเสรีภาพและได้รับความคุ้มครองตามกฎหมายเท่าเทียมกัน
ปวงชนชาวไทยย่อมได้รับความคุ้มครองตามรัฐธรรมนูญเสมอกัน

ชายและหญิงมีสิทธิเท่าเทียมกัน
การเลือกปฏิบัติโดยไม่เป็นธรรมต่อบุคคล ไม่ว่าด้วยเหตุความแตกต่างในเรื่องถิ่นกำเนิด เชื้อชาติ

ภาษา เพศ อายุ ความพิการ สภาพทางกายหรือสุขภาพ สถานะของบุคคล ฐานะทางเศรษฐกิจหรือสังคม ความเชื่อทางศาสนา
การศึกษาอบรม หรือความคิดเห็นทางการเมืองอันไม่ขัดต่อบทบัญญัติแห่งรัฐธรรมนูญ หรือเหตุอื่นใด จะกระทำมิได้

ฯลฯ   ฯลฯ


สำนักวิจัยและวิชาการ  สำนักงานศาลปกครอง  ๑๗๙


ที่จะได้รับการปฏิบัติจากรัฐอย่างเท่าเทียมกัน กล่าวคือ องค์กรของรัฐจะต้องปฏิบัติต่อบุคคลที่เหมือนกัน
ในสาระสำคัญอย่างเดียวกัน และปฏิบัติต่อบุคคลที่แตกต่างกันในสาระสำคัญแตกต่างกัน๘ เมื่อความเสมอภาค
เป็นหลักการที่ผกพันูองค์กรของรัฐทุกองค์กรเช่นนี้แล้ว หลักการดังกล่าวจึงมีผลใช้บังคับกับการใช้ดุลพินิจ
ของเจ้าหน้าที่ในกระบวนการสอบและการตรวจข้อสอบด้วยเช่นเดียวกัน ผลของการนำหลักความเสมอภาค
มาใช้ในกระบวนการสอบและการตรวจข้อสอบนั้น ทำให้ต้องมีการกำหนดระเบียบที่เกี่ยวข้องกับการทุจริต
การสอบ เพื่อมิให้ผู้เข้าสอบรายใดรายหนึ่งเอารัดเอาเปรียบผู้เข้าสอบรายอื่นโดยการใช้อุปกรณ์ช่วยเหลือ
หรือโดยอาศัยช่องว่างจากระเบียบที่เกี่ยวข้องกับการสอบได้ และเพื่อให้การป้องกันการเอารัดเอาเปรียบ
ผู้เข้าสอบรายอื่นเป็นไปอย่างมีประสิทธิภาพสูงสุดนั้น ในบางกรณีจึงจำเป็นต้องมีการกำหนดมาตรการ
เพื่อป้องกันการทุจริตการสอบไว้ล่วงหน้า (preventative Maßnahme) โดยกำหนดให้การกระทำอย่างใด
อย่างหนึ่งที่อาจนำไปสู่การทุจริตในการสอบได้ เป็นการกระทำที่ได้รับผลร้ายเทียบเคียงได้กับการทุจริต
การสอบในทันที ซึ่งหากพิจารณาจากมุมมองของการคุ้มครองความเสมอภาคระหว่างผู้เข้าสอบแล้ว
การกำหนดมาตรการเพื่อป้องกันการทุจริตการสอบไว้ล่วงหน้าเช่นนี้ ย่อมเป็นมาตรการที่สมเหตุสมผล
และมีพื้นฐานทางกฎหมายรองรับตามสมควร

๑.๓ เหตุผลโต้แย้ง : การประกันเสรีภาพในการประกอบอาชีพของผู้เข้าสอบภายใต้
หลักความพอสมควรแก่เหตุ

แม้การออกแบบระเบียบการสอบเพื่อป้องกันการทุจริตไว้ล่วงหน้าจะเป็นมาตรการ
ที่มีเหตุผลในด้านการส่งเสริมความเสมอภาคระหว่างผู้เข้าสอบมาเป็นเหตุผลรองรับดังที่กล่าวมาข้างต้นก็ตาม
แต่การใช้ดุลพินิจพิจารณาไม่ตรวจข้อสอบทั้งฉบับก็เป็นการใช้ดุลพินิจที่กระทบถึงเสรีภาพในการประกอบอาชีพ
ของผู้เข้าสอบ (Berufsfreiheit) การใช้ดุลพินิจในลักษณะดังกล่าวจึงมิใช่การใช้ดุลพินิจที่ฝ่ายปกครอง
สามารถกระทำได้อย่างไร้ขอบเขต แต่อยู่ภายใต้การตรวจสอบของศาลปกครอง๙ และเป็นการตัดสินใจที่อยู่ภายใต้
เงื่อนไขและกรอบข้อจำกัดในการแทรกแซงเสรีภาพตามที่รัฐธรรมนูญกำหนดไว้ (Grenzen für die Einschränkung)
โดยเฉพาะอย่างยิ่ง ข้อจำกัดจากหลักความพอสมควรแก่เหตุ (Verhältnismäßigkeits grundsatz) อันเป็น
หลักการที่เรียกร้องให้การกระทำใด ๆ ของฝ่ายปกครองที่กระทบสิทธิหรือเสรีภาพของประชาชนจะต้อง
เป็นการกระทำที่กระทบกระเทือนต่อสิทธิเสรีภาพของประชาชนน้อยที่สุด หรือกล่าวอีกนัยหนึ่งก็คือ
ฝ่ายปกครองจะเข้าไปแทรกแซงสิทธิเสรีภาพของประชาชนได้เท่าที่จำเป็นต่อการดำเนินกิจการของรัฐ
เท่าที่ประโยชน์สาธารณะจะบรรลุผลเท่านั้น๑๐ โดยในการตรวจสอบความชอบด้วยหลักความพอสมควรแก่เหตุ


๘ วรพจน์ วิศรตพิชุญุ์, “รวมข้อเขียนเกี่ยวกับกฎหมายรัฐธรรมนูญและกฎหมายปกครอง,” (กรุงเทพฯ :

วิญญูชน, ๒๕๖๕), น. ๖๘ และหลักความเสมอภาคในบริบทที่เกี่ยวข้องกับการเข้าทำงานในหน่วยงานของรัฐ โปรดดู
บรรเจิด สิงคะเนติ, “หลักพื้นฐานสิทธิเสรีภาพและศักดิ์ศรีความเป็นมนุษย์”, พิมพ์ครั้งที่ ๖, (กรุงเทพฯ : วิญญูชน, ๒๕๖๒),
น. ๑๗๖-๑๗๗.

๙ ผลของการนำหลักการประกันเสรีภาพในการประกอบอาชีพมาใช้ในการพิจารณาที่เกี่ยวข้อง
กับกระบวนการสอบและการตรวจข้อสอบ โปรดดู วิชชา เนตรหัสนัยน์, อำนาจของศาลปกครองในการตรวจสอบ
ความชอบด้วยกฎหมายของการใช้ดุลพินิจ (แดนอิสระในการวินิจฉัย) ในการตรวจข้อสอบอัตนัยของเนติบัณฑิตยสภา
(คำพิพากษาศาลปกครองสูงสุดที่ อ. ๒๑๕๓/๒๕๕๙), วารสารวิชาการศาลปกครองปีที่ ๒๑ ฉบับที่ ๔ (ตุลาคม-ธันวาคม)
๒๕๖๔, น. ๑๓๙-๑๔๖.

๑๐ Detterbeck, Steffen, Allgemeines Verwaltungsrecht mit Verwaltungsprozessrecht, 14. Aufl.,
München 2016, Rn. 229.


๑๘๐  รวมบทความทางวิชาการ (เอกสารอิเล็กทรอนิกส์) เล่ม ๓


ของการกระทำทางปกครองนั้น สามารถกระทำได้ใน ๓ ขั้นตอน ดังต่อไปนี้๑๑ ขั้นตอนที่หนึ่ง พิจารณาว่า
มาตรการที่เลือกใช้นั้นมีความเหมาะสม (Geeignetheit, suitability) หรือไม่ กล่าวคือ เป็นขั้นตอน
ที่ฝ่ายปกครองจะต้องตรวจสอบว่า วิธีการที่ฝ่ายปกครองเลือกใช้นั้น เป็นมาตรการที่สามารถบรรลุ
วัตถุประสงค์ที่กำหนดไว้ได้จริงหรือไม่  ขั้นตอนที่สอง พิจารณาว่ามีความจำเป็น (Erforderlichkeit,
necessity) ที่ฝ่ายปกครองจะต้องใช้มาตรการที่เลือกไว้หรือไม่ กล่าวคือ ในกรณีที่มีมาตรการให้ฝ่ายปกครอง
เลือกใช้ได้หลายมาตรการนั้น จะต้องไม่มีวิธีการอื่นที่หากนำมาใช้แล้วจะกระทบสิทธิหรือเสรีภาพของประชาชน
น้อยกว่า (milderes Mittel) แต่เป็นมาตรการที่ได้ผลเท่าเทียมกันกับวิธีการที่ฝ่ายปกครองได้เลือกไว้
(ebenso wirksames Mittel) และขั้นตอนที่สาม มาตรการที่ฝ่ายปกครองเลือกใช้จะต้องเป็นมาตรการ
ที่ได้สัดส่วน (Angemessenheit, balancing) กล่าวคือ ต้องมีการชั่งน้าหนักระหว่างความร้ายแรง
ของผลกระทบที่เกิดขึ้นต่อสิทธิและเสรีภาพของประชาชน (Schwere des Eingriffs) กับความจำเป็น
และเร่งด่วนของเหตุผลที่ใช้ในการดำเนินการที่ส่งผลกระทบต่อสิทธิหรือเสรีภาพของประชาชน  (Gewicht
und Dringlichkeit der rechtfertigenden Gründe) โดยการกระทำอย่างใดอย่างหนึ่งของฝ่ายปกครอง
จะเป็นการกระทำที่ไม่พอสมควรแก่เหตุก็ต่อเมื่อผลกระทบที่ปัจเจกบุคคลได้รับนั้น รุนแรงกว่าประโยชน์
ที่สาธารณะจะได้รับอย่างมีนัยยะสำคัญ (ersichtlich wesentlich schwerer wiegen)๑๒ ด้วยเหตุนี้
การใช้ดุลพินิจในการตรวจข้อสอบที่ไม่ใช่มาตรการที่เหมาะสม (geeignet) ไม่ใช่มาตรการที่จำเป็น (erforderlich)
หรือไม่ใช่มาตรการที่ได้สัดส่วน (angemessen) อย่างใดอย่างหนึ่ง การใช้ดุลพินิจในการตรวจข้อสอบ
เช่นว่านั้นย่อมเป็นการใช้ดุลพินิจที่ขัดต่อหลักความพอสมควรแก่เหตุอันเป็นหลักการที่ได้รับการรับรองไว้
ในรัฐธรรมนูญ และด้วยเหตุนี้ คำสั่งทางปกครองที่ออกมาโดยอาศัยฐานจากการใช้ดุลพินิจที่ขัดต่อ
บทบัญญัติตามรัฐธรรมนูญเช่นนี้ จึงเป็นคำสั่งทางปกครองที่ไม่ชอบด้วยกฎหมาย และอาจถูกเพิกถอนได้
โดยศาลปกครอง๑๓

๒. ตัวอย่างแนวคำวินิจฉัยของศาลปกครองเยอรมันและศาลปกครองไทยที่เกี่ยวข้อง
๒.๑ แนวคำวินิจฉัยของศาลปกครองเยอรมัน

จากการสำรวจแนวคำพิพากษาของศาลปกครองเยอรมันที่เกี่ยวข้องกับการใช้ดุลพินิจ
กำหนดโทษแก่ผู้ที่มิได้ปฏิบัติตามระเบียบการสอบนั้น จะพบว่า ในคดีประเภทนี้ศาลปกครองเยอรมัน
ให้ความสำคัญกับการชั่งน้าหนักระหว่างการประกันความเสมอภาคระหว่างผู้เข้าสอบและการคุ้มครองเสรีภาพ


๑๑ ในบางตำราอาจแบ่งเป็น ๔ ขั้นตอน โดยเพิ่มขั้นตอนของการหาความสัมพันธ์ระหว่างวัตถุประสงค์

และวิธีการ (Zweck- und Mittelprüfung) หรือการตรวจสอบความชอบด้วยกฎหมายของวัตถุประสงค์ (Legitimacy of
the End) เป็นขั้นตอนแรก กล่าวคือ ตรวจสอบว่าวิธีการที่ฝ่ายปกครองเลือกใช้นั้น นำไปสู่วัตถุประสงค์ที่ชอบด้วยกฎหมาย
หรือไม่ รายละเอียดเป็นไปตาม Detterbeck, Steffen, ibid., Rn. 229 ff. ; Schlink, Bernhard, Proportionality (1),
in : Rosenfeld, Michel and Sajó. András (eds), The Oxford Handbook of Comparative Constitutional Law,
(London : Oxford University Press, 2013), p.720.

๑๒ BVerfGE 44, 353 (373).
๑๓ ในบริบทของกฎหมายไทย การใช้ดุลพินิจที่ขัดต่อบทบัญญัติของรัฐธรรมนูญย่อมเป็นการใช้ดุลพินิจ

ที่อาจถูกเพิกถอนได้โดยศาลปกครอง เนื่องจากเป็น “การใช้ดุลพินิจโดยไมช่อบ” ตามมาตรา ๙ วรรคหนึ่ง (๑) แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒


สำนักวิจัยและวิชาการ  สำนักงานศาลปกครอง  ๑๘๑


ในการประกอบอาชีพของผู้เข้าสอบเป็นอย่างยิ่ง๑๔ แต่จะให้น้าหนักในการคุ้มครองคุณค่าแต่ละประการ
แตกต่างกันออกไปในแต่ละกลุ่มคดี โดยสามารถแบ่งกลุ่มของคดีที่เกี่ยวข้องกับการใช้ดุลพินิจกำหนดโทษ
แก่ผู้ที่มิได้ปฏิบัติตามระเบียบการสอบได้เป็น ๓ กลุ่ม ดังต่อไปนี้ กลุ่มที่หนึ่ง กรณีที่ผู้เข้าสอบนำอุปกรณ์
ที่สามารถช่วยอำนวยความสะดวกในการสอบได้โดยสภาพ (generell geeignete Hilfsmittel) เข้าไป
ในบริเวณสถานที่สอบ และผู้เข้าสอบมีโอกาสใช้อุปกรณ์ดังกล่าวในการทุจริตการสอบได้ตลอดเวลา
(หัวข้อ ๒.๑.๑) กลุ่มที่สอง กรณีนำอุปกรณ์สื่อสารเข้าไปในบริเวณสถานที่สอบ โดยไม่ปรากฏพยานหลักฐานว่า
ผู้เข้าสอบจะสามารถนำอุปกรณ์ดังกล่าวมาใช้ประโยชน์ในการทุจริตการสอบได้จริงหรือไม่ (หัวข้อ ๒.๑.๒)
และกลุ่มที่สาม กรณีที่คำตอบของผู้เข้าสอบเหมือนหรือคล้ายกับผู้เข้าสอบรายอื่นหรือข้อมูลที่ปรากฏ
ในสื่อสิ่งพิมพ์หรือสื่อออนไลน์ (หัวข้อ ๒.๑.๓)

๒.๑.๑ กรณีที่นำอุปกรณ์ที่สามารถช่วยอำนวยความสะดวกในการสอบได้โดยสภาพ
(generell geeignete Hilfsmittel) เข้าไปในบริเวณสถานที่สอบ และผู้เข้าสอบมีโอกาสใช้อุปกรณ์
ดังกล่าวในการทุจริตการสอบได้ตลอดเวลา

ในกรณีที่คณะกรรมการสอบสามารถนำสืบได้อย่างชัดเจนว่า ผู้เข้าสอบมีเจตนา
ที่จะฝ่าฝืนระเบียบการสอบเพื่อประโยชน์ในการทุจริตการสอบแล้ว การที่คณะกรรมการสอบใช้ดุลพินิจ
พิจารณาไม่ตรวจข้อสอบโดยอาศัยข้อเท็จจริงที่ว่าผู้เข้าสอบฝ่าฝืนระเบียบการสอบประการใดประการหนึ่ง
ที่กำหนดไว้ล่วงหน้าเพื่อป้องกันการทุจริตการสอบ ก็ย่อมเป็นการใช้ดุลพินิจเพื่อคุ้มครองความ เสมอภาค
ระหว่างผู้เข้าสอบที่ชอบด้วยหลักความพอสมควรแก่เหตุแล้ว  โดยเฉพาะอย่างยิ่ง ในกรณีที่ผู้เข้าสอบ
มีเจตนานำอุปกรณ์ที่สามารถช่วยอำนวยความสะดวกในการสอบได้โดยสภาพ (generell geeignete
Hilfsmittel) เข้าไปในบริเวณสถานที่สอบ ในลักษณะที่ผู้เข้าสอบสามารถนำอุปกรณ์เช่นว่านั้นมาใช้ในการทุจริต
การสอบได้ตลอดเวลา แม้ผู้เข้าสอบรายนั้นจะยังมิได้ใช้ประโยชน์จากอุปกรณ์ที่นำมาก็ตาม เช่น ในกรณี
ตามคำพิพากษาศาลปกครองชัน้อุทธรณ์แห่งมลรฐนอร์ทไรน์-เวั็สท์ฟาเลิน ลงวันที่ ๑๖ กุมภาพันธ์
ค.ศ. ๒๐๒๑๑๕ ซึ่งคดีนี้คณะกรรมการสอบสามารถนำสืบข้อเท็จจริงได้อย่างชัดเจนว่า ผู้เข้าสอบได้นำ
โท์ศัพทรมือถือเข้าไปในห้องสอบในสภาพที่เปิดเครื่องอยู่ และได้พยายามหยิบโท์ศัพทรมือถือขึ้นมาดู
อยู่หลายครั้ง หรือกรณีตามคำพิพากษาศาลปกครองชัน้ต้นเมืองดึสเซิลดอร์ฟ (VG Düsseldorf)
ลงวันที่ ๒๖ เมษายน ค.ศ. ๒๐๒๑๑๖ อันเป็นกรณีที่คณะกรรมการสอบสามารถพิสูจน์ได้ชัดเจนว่า
ผู้เข้าสอบมีเจตนาพกกล้องวิดีโอขนาดเล็ก (Minikamera) เข้าไปในการสอบใบขับขี่ เพื่อประโยชน์ในการทุจริต
การสอบ โดยไม่จำเป็นที่อุปกรณ์ช่วยเหลือที่นำเข้าไปนั้น จะต้องสามารถนำไปใช้ในการตอบคำถามข้อใดข้อหนึ่ง
ได้โดยตรง เพียงแต่พิสูจน์ให้เห็นถึงความเชื่อมโยงระหว่างสิ่งที่ผู้เข้าสอบนำเข้าไปกับวิชาที่สอบได้ก็เพียงพอแล้ว๑๗
เช่น กรณีตามคำพิพากษาศาลปกครองชัน้ต้นเมืองไมนซ์ (VG Mainz) ลงวันที่ ๑๑ ธันวาคม ค.ศ. ๒๐๐๒๑๘
ซึ่งศาลปกครองวินิจฉัยว่า การที่ผู้เข้าสอบนำประมวลกฎหมายเข้าไปในการสอบวิชานิติศาสตร์ระดับมลรัฐ


๑๔ หลักทฤษฎีที่เกี่ยวข้องกับการชั่งน้าหนักคุณค่าต่าง ๆ ที่ได้รับการคุ้มครองไว้ในรัฐธรรมนูญ โปรดดู

ต่อพงศ์ กิตติยานุพงศ์, “ทฤษฎีสิทธิขั้นพื้นฐาน”, พิมพ์ครั้งที่ ๒, (กรุงเทพฯ : วิญญูชน, ๒๕๖๒), น. ๑๒๓-๑๖๐.
๑๕ Niehues/Fischer/Jeremias, Prüfungsrecht, 7. Aufl., München 2018, Rn. 230.
๑๖ VG Düsseldorf (6. Kammer), Urteil vom 26.04.2021-6 K 957/20, BeckRS 2021, 11533.
๑๗ Niehues/Fischer/Jeremias, Prüfungsrecht, 7. Aufl., München 2018, Rn. 230.
๑๘ VG Mainz, Urteil vom 11. 12. 2002-7 K 502/02, JuS 2003, 1239.


๑๘๒  รวมบทความทางวิชาการ (เอกสารอิเล็กทรอนิกส์) เล่ม ๓


(Juristische Staatsprüfung) โดยได้ขีดเขียนและทำสัญลักษณ์อักษรย่อไว้ในประมวลกฎหมายฉบับดังกล่าว๑๙
ซึ่งแม้การทำสัญลักษณ์ในครั้งนี้จะมิได้มีผลให้ผู้เข้าสอบตอบคำถามได้ดีขึ้นก็ตาม ๒๐ ก็ถือเป็นกรณีที่
ผู้เข้าสอบได้ฝ่าฝืนระเบียบการสอบโดยการนำอุปกรณ์ช่วยเหลือเข้าไปในบริเวณห้องสอบแล้ว

๒.๑.๒ กรณีนำอุปกรณ์สื่อสารเข้าไปในบริเวณสถานที่สอบ โดยไม่ปรากฏ
พยานหลักฐานว่า ผู้เข้าสอบจะสามารถนำอุปกรณ์ดังกล่าวมาใช้ประโยชน์ในการทุจริตการสอบได้จริง
หรือไม่

ในทางตรงกันข้าม หากเป็นกรณีที่ผู้เข้าสอบหลงลืมนำอุปกรณ์สื่อสารเข้าไป
ในบริเวณห้องสอบ แต่ไม่ปรากฏพยานหลักฐานว่า ผู้เข้าสอบรายนั้นมีเจตนาที่จะนำเครื่องมือสื่อสารเข้าไป
ในห้องสอบ ทั้งยังไม่ปรากฏพยานหลักฐานว่า ผู้เข้าสอบจะสามารถนำอุปกรณ์ดังกล่าวมาใช้ประโยชน์ในการทุจริต
การสอบได้จริงหรือไม่ ศาลปกครองย่อมวินิจฉัยไปในแนวทางที่คุ้มครองเสรีภาพในการประกอบอาชีพ
ของผู้เข้าสอบ โดยให้เหตุผลว่าการใช้ดุลพินิจไม่ตรวจข้อสอบในกรณีดังกล่าว เป็นการใช้ดุลพินิจที่ไม่ชอบ
ด้วยกฎหมาย ตัวอย่างของคำพิพากษาที่ปรากฏข้อเท็จจริงในลักษณะดังกล่าว เช่น กรณีตามคำพิพากษา
ศาลปกครองชัน้ต้นเมืองโคเบลนซ์ (VG Koblenz) ลงวันที่ ๑๕ ตุลาคม ค.ศ. ๒๐๒๐๒๑ ซึ่งในคดีนี้
ผู้ฟ้องคดีซึ่งเป็นนักศึกษามหาวิทยาลัยได้เข้าสอบโดยนำโท์ศัพทรมือถือไว้ในกระเป๋าและได้วางกระเป๋า
ไว้ห่างออกไปจากที่นั่งสอบของผู้ฟ้องคดีประมาณ ๔๐ เมตร โดยผู้ฟ้องคดีได้ตั้งค่าโท์ศัพทรมือถือไว้ใน
“โหมดเครื่องบิน” (Flugmodus) แต่ก็ยังคงมีเสียงนาฬิกาปลุกดังขึ้นมาในระหว่างที่มีการสอบ กรรมการคุมสอบ
จึงได้บันทึกว่าผู้ฟ้องคดีพยายามทุจริตการสอบ (Täuschungsversuch) พร้อมทั้งมีคำสั่งให้ผู้ฟ้องคดี
ออกจากห้องสอบ จากนั้นผู้ฟ้องคดีก็ได้รับแจ้งว่า ผู้ฟ้องคดีได้รับการประเมินให้ได้คะแนนในระดับ
“ไม่เพียงพอ” (nicht ausreichend)๒๒ ด้วยเหตุที่ผู้ฟ้องคดีได้พยายามทุจริตการสอบด้วยการนำเครื่องมือ
สื่อสารเข้าไปในบริเวณห้องสอบ ผู้ฟ้องคดีไม่เห็นด้วยจึงอุทธรณ์การประเมินคะแนนต่อคณะกรรมการสอบ
คณะกรรมการสอบเห็นว่า ผู้ฟ้องคดีได้กระทำการฝ่าฝืนระเบียบการสอบด้วยการนำอุปกรณ์สื่อสารเข้าไป
ในบริเวณห้องสอบโดยมิได้ปิดเครื่อง เพียงแต่ได้ตั้งค่าไว้ที่โหมดเครื่องบิน ซึ่งการกระทำในลักษณะเช่นนี้
เป็นการกระทำที่ฝ่าฝืนระเบียบการสอบ โดยมิพักต้องคำนึงถึงข้อเท็จจริงที่ว่า ผู้ฟ้องคดีจะได้วางโท์ศัพทรมือถือ
ห่างจากที่นั่งของตนมากน้อยเพียงใด เนื่องจากผู้ฟ้องคดียังสามารถใช้โท์ศัพทรมือถือเครื่องดังกล่าว
เชื่อมต่อกับเครื่องมืออิเล็กทรอนิกส์อื่น ๆ เพื่อติดต่อกับบุคคลภายนอกได้  นอกจากนี้ เสียงนาฬิกาปลุก
จากโท์ศัพทรมือถือของผู้ฟ้องคดียังดังรบกวนสมาธิผู้เข้าสอบรายอื่น การประเมินผลให้ผู้ฟ้องคดีได้คะแนน
ในระดับ “ไม่เพียงพอ” (nicht ausreichend) จึงเป็นการใช้ดุลพินิจโดยชอบแล้ว และด้วยเหตุนี้ คณะกรรมการสอบ
จึงยกอุทธรณ์ของผู้ฟ้องคดี


๑๙ ในบริบทของประเทศเยอรมัน ระเบียบการสอบมักอนุญาตให้นักศึกษากฎหมายสามารถนำประมวล
กฎหมายเข้าไปในห้องสอบได้ โดยอาจารย์ประจำวิชาหรือคณะกรรมการสอบมักกำหนดรายชื่อและรุ่นของประมวลกฎหมาย
ที่สามารถใช้ในห้องสอบได้ไว้ล่วงหน้า และประมวลกฎหมายที่นำเข้าไปจะต้องไม่มีการขีดเ ขียนสิ่งใด ๆ ลงไปทั้งสิ้น
(หรือในระเบียบการสอบของมหาวิทยาลัยอนุโลมให้เน้นคำหรือทำสัญลักษณ์บางประการที่ไม่มีผลกับการเพิ่มเติมเนื้อหา
เข้าไปในประมวลกฎหมายได้)

๒๐ เช่น ในกรณีตามคำพิพากษาฉบับนี้ ซึ่งผู้เข้าสอบได้เขียนอักษรย่อและวงกลมในส่วนที่มิได้
ออกข้อสอบ แต่ก็ยังมีผลเป็นการทุจริตการสอบอยู่ดี

๒๑ VG Koblenz (4. Kammer), Urteil vom 15.10.2020-4 K 116/20.KO, BeckRS 2015, 44533.
๒๒ หมายถึง ได้คะแนนในระดับทีไ่มผ่่านการทดสอบ


สำนักวิจัยและวิชาการ  สำนักงานศาลปกครอง  ๑๘๓



ผู้ฟ้องคดีไม่เห็นด้วยกับผลการพิจารณาอุทธรณ์ จึงได้นำคดีมาฟ้องศาลปกครอง
โดยกล่าวอ้างว่า ผู้ฟ้องคดีมีนัดหมายที่สำคัญหนึ่งวันก่อนที่จะถึงวันสอบ จึงได้ตั้งนาฬิกาปลุกไว้เพื่อแจ้งเตือน
นัดหมายดังกล่าว แต่ผู้ฟ้องคดีก็ลืมปิดการตั้งค่านาฬิกาปลุก เพียงแต่ได้ตั้งค่าไว้ในโหมดเครื่องบิน
เสียงนาฬิกาปลุกจึงดังขึ้นในวันสอบ  อย่างไรก็ตาม ผู้ฟ้องคดีมิได้มีเจตนาที่จะทุจริตการสอบแต่อย่างใด
เนื่องจากการตั้งค่ามือถือไว้ที่โหมดเครื่องบินนั้น เป็นการตั้งค่าที่ปิดระบบการทำงานที่เกี่ยวข้องกับการเชื่อมต่อ
กับเครื่องมือสื่อสารอื่นทั้งหมด ทั้งผู้ฟ้องคดีก็ไม่สามารถเชื่อมต่อโท์ศัพทรมือถือกับอุปกรณ์อิเล็กทรอนิกส์
ประเภทอื่น เพื่อใช้เป็น “โพยอิเล็กทรอนิกส์” (elektronischer Spickzettel) ได้ เนื่องจากสัญญาณบลูทูธนั้น
มีระยะเชื่อมต่อเพียงแค่ประมาณ ๑๐ เมตร เท่านั้น ส่วนข้อกล่าวอ้างที่ว่า เสียงนาฬิกาปลุกจากโท์ศัพทรมือถือ
ของผู้ฟ้องคดีดังรบกวนสมาธิผู้เข้าสอบรายอื่นนั้น ผู้ฟ้องคดีเห็นว่า กรรมการสอบสามารถจัดการกับเหตุการณ์
ที่เกิดขึ้นได้โดยไม่จำเป็นต้องทำให้เกิดเสียงดังรบกวนผู้เข้าสอบรายอื่นเกินสมควร เสียงดังรบกวนที่เกิดขึ้น
ในห้องสอบจึงเกิดจากการกระทำของกรรมการสอบด้วย ด้วยเหตุผลทั้งหมดนี้ ผู้ฟ้องคดีจึงเห็นว่า การใช้ดุลพินิจ
ประเมินผลให้ผู้ฟ้องคดีได้คะแนนในระดับ “ไม่เพียงพอ” (nicht ausreichend) จึงเป็นการใช้ดุลพินิจ
ที่ขัดต่อหลักความเสมอภาคตามมาตรา ๓ วรรคหนึ่ง ของกฎหมายพื้นฐาน ทั้งยังเป็นการใช้ดุลพินิจที่ผิดพลาด
(ermessensfehlerhaft) และขัดต่อหลักความได้สัดส่วน (unverhältnismäßig) อีกด้วย

ศาลปกครองชัน้ต้นเมืองโคเบลนซ์พิเคราะห์แล้วเห็นว่า ตามข้อ ๖ ของระเบียบ
การสอบได้กำหนดห้ามมิให้นำเครื่องมือสื่อสารอิเล็กทรอนิกส์เข้ามาในที่นั่งสอบ (an den Arbeitsplatz)
และอนุญาตให้นำเครื่องมือดังกล่าวเข้ามาวางไว้ในห้องสอบ (in den Prüfungsraum) “ในสภาพปิดไว้เพื่อมิให้
เครื่องมือสื่อสารดังกล่าวใช้งานได้” (in ausgeschaltetem Zustand) และได้กำหนดให้การกระทำที่ฝ่าฝืน
ระเบียบดังกล่าวเป็นการพยายามทุจริตการสอบ และคณะกรรมการสอบสามารถประเมินผลคะแนนสอบ
ให้อยู่ในระดับ “ไม่เพียงพอ” (nicht ausreichend) ได้ ด้วยเหตุนี้ เมื่อคำนึงถึงการตีความระเบียบการสอบ
ภายใต้หลักการประกันเสรีภาพในการประกอบอาชีพ  (Berufsfreiheit) ตามมาตรา ๑๒ วรรคหนึ่ง
แห่งกฎหมายพื้นฐาน ความเสมอภาคระหว่างผู้เข้าสอบ  (Chancengleichheit) ตามมาตรา ๓ วรรคหนึ่ง
ของกฎหมายพื้นฐาน ประกอบกับหลักความชัดเจนแน่นอนและคาดหมายได้ของกฎหมายอันเป็นหลักการ
อันมีที่มาจากหลักนิติรัฐ  (rechtsstaatliche Prinzipien der Rechtsklarheit und -vorhersehbarkeit) แล้ว
ทำให้การตีความระเบียบที่เกี่ยวข้องกับการสอบจะต้องกระทำด้วยความระมัดระวังอย่างยิ่ง เพราะถึงแม้
ผู้ออกแบบระเบียบการสอบจะต้องคำนึงถึงการกำหนดโทษแก่ผู้ทุจริตการสอบเพื่อประกันความเสมอภาค
ระหว่างผู้เข้าสอบแล้ว ผู้ออกแบบระเบียบการสอบยังต้องคำนึงถึงการใช้ถ้อยคำในระ เบียบการสอบที่ต้อง
สามารถสร้างเส้นแบ่งระหว่างผู้ที่สอบผ่านและสอบไม่ผ่าน (Grenze zwischen dem Bestehen und dem
Nichtbestehen einer Prüfung) ได้อย่างชัดเจน จากการตีความระเบียบการสอบโดยคำนึงถึงข้อเรียกร้อง
ตามรัฐธรรมนูญดังที่กล่าวมาข้างต้น การกระทำที่จะเป็นการพยายามทุจริตการสอบตามระเบียบการสอบ
ฉบับดังกล่าว จึงต้องเป็นการนำเครื่องมือสื่อสารเข้ามาในบริเวณห้องสอบในลักษณะที่เปิดไว้ในสภาพ
ที่พร้อมใช้งานได้ (eingeschaltet) เท่านั้น แต่เมื่อข้อเท็จจริงปรากฏว่า ผู้ฟ้องคดีได้ตั้งค่ามือถือให้อยู่ใน
โหมดเครื่องบิน (Flugmodus) การกระทำของผู้ฟ้องคดีจึงมิได้เป็นการกระทำที่ขัดต่อระเบียบการสอบ
ฉบับดังกล่าว โดยมิพักต้องคำนึงว่าในขณะที่สอบนั้น ผู้เข้าสอบจะสามารถเชื่อมต่อกับโท์ศัพทรมือถือ
ได้หรือไม่


๑๘๔  รวมบทความทางวิชาการ (เอกสารอิเล็กทรอนิกส์) เล่ม ๓



ส่วนประเด็นที่เกี่ยวข้องกับการรบกวนผู้เข้าสอบรายอื่นนั้น ถึงแม้ว่าในระเบียบ
การสอบจะมีข้อกำหนดที่สามารถประเมินผลคะแนนให้ผู้เข้าสอบที่รบกวนผู้เข้าสอบรายอื่น ให้ได้คะแนน
อยู่ในระดับ “ไม่เพียงพอ” (nicht ausreichend) ได้ก็ตาม แต่เมื่อพิจารณาถึงหลักการคุ้มครองเสรีภาพ
ทางอาชีพของผู้เข้าสอบแล้ว “การรบกวน” (Störung) ตามระเบียบการสอบฉบับนี้ ย่อมหมายความเฉพาะถึง
พฤติกรรมที่มีลักษณะเป็นการการจงใจ (ein vorsätzliches Handeln) ให้เกิดเสียงรบกวนผู้เข้าสอบรายอื่น
เท่านั้น แต่ในกรณีตามข้อเท็จจริง เสียงโทรศัพท์ที่ดังขึ้นเกิดจากความประมาทเลินเล่อ (Fahrlässigkeit)
ของผู้ฟ้องคดี ทั้งเมื่อพิจารณาถึงการใช้ดุลพินิจภายใต้หลักความพอสมควรแก่เหตุแล้ว คณะกรรมการ
ย่อมใช้มาตรการอื่นที่มีประสิทธิภาพเท่ากันกับการใช้ดุลพินิจประเมินให้ผู้ฟ้องคดีได้คะแนนอยู่ในระดับ
“ไม่เพียงพอ” (nicht ausreichend) แต่กระทบสิทธิของผู้ฟ้องคดีน้อยกว่า นั่นก็คือ การขยายระยะเวลา
ในการทำข้อสอบให้แก่ผู้เข้าสอบทุกรายที่อยู่ในห้องสอบเดียวกันกับผู้เข้าสอบ เพื่อชดเชยเวลาที่เสียไป
ด้วยเหตุนี้ การใช้ดุลพินิจของคณะกรรมการสอบจึงขัดต่อหลักความจำเป็น (Gebot der Erforderlichkeit)
อันเป็นหลักการที่ได้รับรองไว้ในระดับรัฐธรรมนูญ

๒.๑.๓ กรณีที่คำตอบของผู้ เข้าสอบเหมือนหรือคล้ายกับผู้ เข้าสอบรายอื่น
หรือข้อมูลที่ปรากฏในสื่อสิ่งพิมพ์หรือสื่อออนไลน์

อีกกรณีศึกษาที่น่าสนใจ ก็คือ กรณีที่คำตอบของผู้ เข้าสอบเหมือน
หรือคล้ายกับผู้เข้าสอบรายอื่นหรือข้อมูลที่ปรากฏในสื่อสิ่งพิมพ์หรือสื่อออนไลน์ เช่น กรณีตามคำพิพากษา
ศาลปกครองชัน้ต้นเมืองซาร์หลุยส์ (VG Saarlouis) ลงวันที่ ๖ เมษายน ค.ศ. ๒๐๒๐๒๓ โดยในคดีนี้
ผู้ฟ้องคดีได้คะแนนรายวิชากฎหมายว่าด้วยรัฐและรัฐธรรมนูญ (Staats- und Verfassungsrecht) ในระดับ
“ไม่ผ่าน” (nicht bestanden) เนื่องจากคณะกรรมการสอบสงสัยว่า ผู้ฟ้องคดีได้พยายามทุจริตการสอบ
(Täuschungsversuch) โดยเหตุผลที่คณะกรรมการสอบเห็นว่า ผู้ฟ้องคดีพยายามทุจริตการสอบนั้น
เนื่องจากคำตอบของผู้ฟ้องคดีในคำถามบางข้อตรงกันกับข้อความตามเอกสารต่าง ๆ ที่ปรากฏในอินเทอร์เน็ต
แบบคำต่อคำ (wörtliche Übereinstimmung) ทั้งที่เป็นข้อความขนาดยาวที่บุคคลทั่วไปไม่อาจท่องจำได้
และยังปรากฏข้อเท็จจริงต่อไปอีกว่า คำตอบของผู้ฟ้องคดีมีการสะกดคำผิดในจุดเดียวกันกับต้นฉบับ
ที่ผู้ฟ้องคดีคัดลอกมา  อย่างไรก็ตาม ผู้ฟ้องคดีก็ได้กล่าวอ้างว่า สาเหตุที่ตนสามารถตอบข้อสอบโดยใช้
ข้อความเหมือนที่ปรากฏในอินเทอร์เน็ตได้แบบคำต่อคำนั้น เนื่องจากในระหว่างที่ผู้ฟ้องคดีทบทวนบทเรียน
เพื่อเตรียมตัวสอบ ผู้ฟ้องคดีได้พบบทความดังกล่าวบนอินเทอร์เน็ต และเห็นว่าบทความดังกล่าวเกี่ยวข้อง
กับเนื้อหาในรายวิชากฎหมายว่าด้วยรัฐและรัฐธรรมนูญซึ่งผู้ฟ้องคดีคาดว่า อาจารย์ประจำรายวิชาน่าจะนำ
เนื้อหาส่วนนี้ไปออกเป็นข้อสอบ ผู้ฟ้องคดีจึงท่องจำข้อความจากบทความดังกล่าวแบบคำต่อคำ  ทั้งนี้ สาเหตุ
ที่ผู้ฟ้องคดีสามารถจำข้อความจากบทความดังกล่าวได้แบบคำต่อคำนั้น เนื่องจากผู้ฟ้องคดีมี “ความทรงจำ
แบบภาพถ่าย” (fotografisches Gedächtnis) อันเป็นทักษะที่ผู้ฟ้องคดีได้ฝึกฝนในขณะที่ตนทำงานเป็นพิธีกร
ในส่วนที่เกี่ยวข้องกับการสะกดคำผิดในจุดเดียวกันนั้น ผู้ฟ้องคดีได้กล่าวอ้างว่า ผู้ฟ้องคดีได้ใช้วิธีจำข้อความ
จากต้นฉบับแบบคำต่อคำ จึงเป็นเหตุให้ผู้ฟ้องคดีจำจุดผิดพลาดที่อยู่ในต้นฉบับมาด้วย





๒๓ VG Saarlouis (1. Kammer), Urteil vom 06.04.2020-1 K 112/19.


สำนักวิจัยและวิชาการ  สำนักงานศาลปกครอง  ๑๘๕



ศาลปกครองชัน้ต้นเมืองซาร์หลุยส์พิเคราะห์แล้วเห็นว่า การพิสูจน์พยานหลักฐาน
ในคดีที่เกี่ยวข้องกับการทุจริตการสอบนั้น ศาลจะชั่งน้าหนักพยานหลักฐานโดยใช้ “หลักการพิสูจน์ข้อเท็จจริง
จากพยานหลักฐานซึ่งเป็นที่ประจักษ์” (Grundsätzen des Anscheinsbeweises)๒๔ โดยมีเงื่อนไขในการพิจารณา
๒ ประการ ได้แก่ ประการที่หนึ่ง หลักฐานที่นำมาใช้ในการพิสูจน์ข้อเท็จจริงนั้น จะต้องมีพื้นฐานมาจาก
สิ่งที่เกิดตามปกติทั่วไป (typischer Sachverhalt) ซึ่งหากพิเคราะห์หลักฐานดังกล่าวโดยใช้ประสบการณ์แล้ว
จะสามารถนำไปสู่ข้อสรุปได้ว่า ข้อเท็จจริงที่ต้องการพิสูจน์นั้นเกิดขึ้นจริง ประการที่สอง ต้องไม่มีพฤติก์รณาใด ๆ
ที่เบี่ยงเบนไปจากสิ่งที่เกิดขึ้นได้ตามปกติ และเป็นพฤติการณ์ที่ทำให้ข้อสรุปเปลี่ยนแปลงไปจากเดิม
(atypisches Geschehen im Einzelfall) ได้ โดยหลักฐานที่ศาลปกครองใช้ในการนำมาสู่ข้อเท็จจริงที่ว่า
ผู้ฟ้องคดีได้ทุจริตการสอบก็คือ การที่ผู้ฟ้องคดีสามารถท่องจำข้อมูลที่ตรงกันกับข้อสอบจากแหล่งข้อมูล
ทางอินเทอร์เน็ตที่แตกต่างกันได้ถึง ๕ แหล่ง และเป็นข้อมูลที่ตรงกันกับคำถามเกินกว่าที่จะเป็นคำตอบ
ที่สามารถเตรียมท่องจำไว้ได้ล่วงหน้า ประกอบกับข้อเท็จจริงที่ว่า ในวันสอบผู้เข้าสอบมิได้ เข้าสอบในทันที
แต่ได้ไปดื่มกาแฟและถ่ายเอกสารที่ศูนย์จัดหางานเพื่อนำไปยืนยันกับคณะกรรมการสอบว่าตนจะเข้าสอบสาย
เนื่องจากมีนัดกับแพทย์ โดยมีเจ้าหน้าที่ศูนย์จัดหางานเป็นพยานยืนยันว่า ผู้ฟ้องคดีได้ออกจากศูนย์จัดหางาน
ตั้งแต่ ๐๘.๐๐ น. ซึ่งการเดินทางจากศูนย์จัดหางานไปยังสถานที่สอบนั้น ใช้เวลาอย่างมากที่สุดประมาณ
๑๕ นาที เท่านั้น แต่ผู้ฟ้องคดีกลับเดินทางไปถึงสถานที่สอบในเวลา ๐๙.๒๐ น. (เป็นเวลาที่การสอบเริ่มไปแล้ว
๕๐ นาที) และทำข้อสอบเสร็จในเวลา ๑๑.๔๕ น. ทั้งที่ผู้เข้าสอบส่วนใหญ่ใช้เวลาในการตอบจนหมดเวลา
ตามที่คณะกรรมการสอบกำหนดไว้ (ถึง ๑๒.๓๐ น.) ข้อเท็จจริงเหล่านี้ เป็นข้อเท็จจริงที่ พิเคราะห์จาก
ประสบการณ์แล้วสามารถนำไปสู่ข้อสรุปได้ว่า ผู้เข้าสอบได้กระทำการอย่างใดอย่างหนึ่งเพื่อให้ได้คำถาม
พร้อมตัวอย่างคำตอบในวันสอบ และได้ค้นข้อมูลที่ตรงกันกับคำถามและตัวอย่างคำตอบที่ได้มานั้น
ทางอินเทอร์เน็ตเพื่อนำไปตอบข้อสอบ ด้วยเหตุนี้ ลำพังเพียงข้อกล่าวอ้างของผู้ฟ้องคดีที่ว่าตนมีความทรงจำ
แบบภาพถ่ายจึงไม่มีน้าหนักเพียงพอที่จะพิสูจน์ถึงพฤติการณ์ที่เบี่ยงเบนไปจากข้อสรุปตามปกติได้

๒.๑.๔ หลักการที่ได้จากการแนวคำวินิจฉัยของศาลปกครองเยอรมัน
เมื่อพิจารณาจากแนวคำวินิจฉัยของเยอรมันที่ได้ยกมาข้างต้นแล้ว พบว่า

ในการวินิจฉัยคดีที่เกี่ยวข้องกับการใช้ดุลพินิจพิจารณาไม่ตรวจข้อสอบเนื่องจากผู้เข้าสอบไม่ปฏิบัติตาม
ระเบียบที่เกี่ยวข้องกับการสอบ ศาลเยอรมันจะเริ่มจากการนำหลักการที่ได้รับรองไว้ตามรัฐธรรมนูญมาใช้
ในการตีความระเบียบการสอบเสียก่อน  โดยเฉพาะอย่างยิ่ง การตีความระเบียบการสอบโดยคำนึงถึง
การสร้างความสมดุลระหว่างการคุ้มครองความเสมอภาคระหว่างผู้เข้าสอบและเสรีภาพในการประกอบอาชีพ
ของผู้เข้าสอบ เช่น ในกรณีของการตีความระเบียบการสอบที่ให้นำเครื่องมือสื่อสารเข้ามาในห้องสอบ


๒๔ “หลักการสรุปข้อเท็จจริงจากพยานหลักฐานซึ่งเป็นที่ประจักษ์” (Grundsätzen des Anscheinsbeweises)
เป็นหลักการซึ่งมีที่มาจากหลัก prima-facie evidence ในระบบกฎหมายคอมมอนลอว์ (เนื่องจากเป็นหลักการอันมีที่มาจาก
คำว่า “prima-facie” ซึ่งเป็นภาษาละตินที่แปลว่า “จากการสังเกตได้ในครั้งแรก, on the first appearance” ในระบบ
กฎหมายเยอรมันจึงมีการเรียกหลักการดังกล่าวว่า “Beweis des ersten Anscheins” หรือที่แปลว่า “หลักฐานที่ชัดแจ้ง
ตั้งแต่สังเกตในครั้งแรก” นั่นเอง) ซึ่งหลักการดังกล่าวเป็นหลักการในการพิสูจน์พยานหลักฐานบางประการโดยอาศัย
ข้อเท็จจริงที่ประจักษ์แก่ศาลว่า ในกรณีทั่วไปถ้าหากเกิดข้อเท็จจริงเช่นนี้แล้ว มีแนวโน้มสูงที่ข้อเท็จจริงดังกล่าวจะสามารถ
นำไปสู่ข้อสรุปอย่างใดอย่างหนึ่งได้ ในกรณีเช่นนี้ คู่กรณีที่ต้องการจะหักล้างข้อสรุปดังกล่าวจึงมีภาระการพิสูจน์ให้ศาล
เห็นถึงข้อเท็จจริงที่แตกต่างออกไปจากสิ่งที่เกิดขึ้นได้โดยทั่วไป รายละเอียดโปรดดู Dawin, in : Schoch/Schneider,
Verwaltungsrecht, Werkstand : 42. EL Februar 2022, Rn. 74-67.


๑๘๖  รวมบทความทางวิชาการ (เอกสารอิเล็กทรอนิกส์) เล่ม ๓


ในสภาพที่ปิดการใช้งาน หากตีความในทางกลับกัน การกระทำที่จะไม่เป็นไปตามระเบียบการสอบจึงต้อง
เป็นการนำโท์ศัพทรมือถือเข้ามาในห้องสอบในสภาพที่เปิดไว้พร้อมใช้งานเท่านั้น ในกรณีที่ผู้เข้าสอบตั้งค่ามือถือ
ไว้ในโหมดเครื่องบิน๒๕ ศาลเยอรมันจึงใช้การตีความระเบียบการสอบโดยเคร่งครัด เพื่อตัดความเชื่อมโยง
ระหว่างการกระทำของผู้ฟ้องคดีกับองค์ประกอบความผิดที่กำหนดไว้ในระเบียบการสอบตั้งแต่ต้น
โดยมิต้องพิสูจน์พยานหลักฐานเพิ่มเติมว่าในขณะที่กำลังทำการสอบ ผู้เข้าสอบได้ใช้อุปกรณ์อย่างใดอย่างหนึ่ง
เชื่อมต่อกับโท์ศัพทรมือถือหรือไม่ หรือแม้กระทั่งการตีความระเบียบการสอบที่ห้ามส่งเสียงรบกวนผู้อื่น
ว่าต้องหมายถึงการรบกวนผู้อื่นโดยเจตนาเท่านั้น

เมื่อตีความระเบียบการสอบภายใต้หลักการที่รับรองตามรัฐธรรมนูญแล้ว
ศาลปกครองจะต้องแสวงหาข้อเท็จจริงและพิจารณาพยานหลักฐานภายใต้  “หลักการพิสูจน์ข้อเท็จจริง
จากพยานหลักฐานซึ่งเป็นที่ประจักษ์” (Grundsätzen des Anscheinsbeweises) ผลจากการใช้หลักการ
ดังกล่าวนั้น แม้พยานหลักฐานจะมิได้ประจักษ์ชัดเจนว่าผู้ฟ้องคดีมีเจตนาทุจริตการสอบก็ตาม๒๖ แต่หาก
พิเคราะห์ถึงพฤติการณ์โดยรวมชี้ให้เห็นว่า หากเป็นกรณีตามสถานการณ์ปกติแล้ว ผู้เข้าสอบได้กระทำการ
อย่างหนึ่งที่ เป็นการทุจริตการสอบ เช่น กรณีที่คำตอบของผู้ เข้าสอบเหมือนกับข้อความที่ปรากฏ
ในแหล่งข้อมูลอื่นแบบคำต่อคำและผู้ฟ้องคดีเข้าห้องสอบสายโดยไม่มีเหตุผลอันสมควร ในกรณีเช่นนี้
ภาระการพิสูจน์ข้อเท็จจริงที่ต่างไปจากข้อสรุปตามปกติเช่นนี้ ย่อมตกเป็นของผู้เข้าสอบ

หลังจากที่ได้แสวงหาข้อเท็จจริงและพิจารณาพยานหลักฐานตามขั้นตอน
ที่กล่าวไว้ข้างต้นแล้ว จึงจะเป็นขั้นตอนของการพิจารณาความชอบด้วยกฎหมายในการใช้ดุลพินิจของฝ่ายปกครอง
กล่าวคือ เป็นการพิจารณาว่าฝ่ายปกครองนำข้อเท็จจริงมาปรับใช้กับระเบียบการสอบได้ถูกต้องหรือไม่
และการกำหนดโทษของฝ่ายปกครองเป็นไปตามกรอบของระเบียบการสอบ กรอบของกฎหมาย
และกรอบของรัฐธรรมนูญหรือไม่  โดยเฉพาะอย่างยิ่ง การพิจารณาว่าโทษที่ฝ่ายปกครองใช้แก่ผู้เข้าสอบนั้น
ชอบด้วยหลักความพอสมควรแก่เหตุหรือไม่

กล่าวโดยสรุป คือ หลักการที่ได้รับการคุ้มครองตามรัฐธรรมนูญ มีบทบาท
ในการพิจารณาคดีที่เกี่ยวข้องกับการทุจริตการสอบในทุกขั้นตอน ตั้งแต่การตีความระเบียบการสอบ การแสวงหา
และพิเคราะห์พยานหลักฐาน จนไปถึงขั้นตอนในการพิจารณาความชอบด้วยกฎหมายเพื่อปรับใช้ข้อเท็จจริง
เข้ากับองค์ประกอบทางกฎหมายของระเบียบการสอบเพื่อใช้ดุลพินิจไปในแนวทางใดแนวทางหนึ่งนั่นเอง

๒.๒ แนวคำวินิจฉัยของศาลปกครองไทย
แนวคำวินิจฉัยของศาลปกครองไทยที่ เกี่ยวข้องกับการใช้ดุลพินิจพิจารณา

ไม่ตรวจข้อสอบเนื่องจากผู้ เข้าสอบไม่ปฏิบัติตามระเบียบที่เกี่ยวข้องกับการสอบ มีทั้งที่วินิจฉัยไป
ในแนวทางที่ว่า การไม่ปฏิบัติตามระเบียบการสอบในลักษณะที่เป็นข้อสันนิษฐานเด็ดขาดว่าผู้เข้าสอบทุจริต
การสอบนั้น ไม่เป็นเหตุให้คณะกรรมการสอบปฏิเสธการประเมินผลข้อสอบ และต้องประเมินผลคะแนน
ให้ผู้เข้าสอบตามความเป็นจริง และที่วินิจฉัยไปในแนวทางที่ว่า การไม่ปฏิบัติตามระเบียบการสอบในลักษณะ
ดังกล่าว เป็นเหตุให้คณะกรรมการสอบปฏิเสธการประเมินผลข้อสอบได้ทั้งหมด และสามารถกำหนดโทษ


๒๕ ทั้งนี้ ในทางเทคนิคยังเป็นที่ถกเถียงกันได้ต่อไปว่า การตั้งค่าโท์ศัพทรมือถือไว้ในโหมดเครื่องบินนั้น

เป็นการปิดการเชื่อมต่อโท์ศัพทรมือถือกับเครื่องมือสื่อสารอื่นที่มีผลเท่ากันกับการปิดโท์ศัพทรมือถือหรือไม่
๒๖ ดังกรณีศึกษาตามหัวข้อ ๒.๑.๑ ข้างต้น


สำนักวิจัยและวิชาการ  สำนักงานศาลปกครอง  ๑๘๗


ที่มีความรุนแรงเท่ากับการทุจริตการสอบได้ โดยมีรายละเอียดของคำวินิจฉัยที่มีความเห็นไปในแต่ละแนวทาง
ดังต่อไปนี้

๒.๒.๑ กรณีที่ศาลปกครองเห็นว่าการไม่ปฏิบัติตามระเบียบการสอบในลักษณะ
ดังกล่าวไม่เป็นเหตุให้คณะกรรมการสอบปฏิเสธการประเมินผลข้อสอบ และต้องประเมินผลคะแนน
ให้ผู้เข้าสอบตามความเป็นจริง

กรณีที่ศาลปกครองเห็นว่าการไม่ปฏิบัติตามระเบียบการสอบในลักษณะ
ดังกล่าว ไม่เป็นเหตุให้คณะกรรมการสอบปฏิเสธการประเมินผลข้อสอบ และต้องประเมินผลคะแนน
ให้ผู้เข้าสอบตามความเป็นจริง เช่น กรณีที่ผู้เข้าสอบกรอกเลขประจำตัวสอบถูกต้อง แต่ระบายรหัส
ประจำตัวสอบไม่ถูกต้อง และเครื่องตรวจกระดาษคำตอบได้ตรวจให้คะแนนข้อสอบฉบับดังกล่าวไว้แล้ว
(คำพิพากษาศาลปกครองสูงสุดที่ อ. ๔๗๙/๒๕๕๘) กรณีที่ผู้เข้าสอบลืมปิดโท์ศัพทรมือถือ ทำให้เสียงนาฬิกาปลุก
ดังขึ้นระหว่างการสอบ แต่ผู้เข้าสอบได้นำโท์ศัพทรมือถือของตนใส่ไว้ในกระเป๋าสะพาย และวางกระเป๋าห่าง
จากบริเวณห้องสอบประมาณ ๒๕ เมตร (คำพิพากษาศาลปกครองสูงสุดที่ อ. ๙๙๔/๒๕๖๑) และกรณีที่
ผู้เข้าสอบสวมหูฟัง AirPods ตั้งแต่บริเวณรถไฟฟ้า จนกระทั่งเดินทางมาถึงบริเวณสนามสอบ และยังใส่หูฟัง
ดังกล่าวต่อไปจนทำข้อสอบไปได้แล้ว ๓ ข้อ (คำพิพากษาศาลปกครองสูงสุดที่ อร. ๔๗/๒๕๖๔) โดยมี
รายละเอียดและข้อสังเกตในแต่ละคดี ดังต่อไปนี้

(๑) กรณีที่ผู้ เข้าสอบกรอกเลขประจำตัวสอบถูกต้อง แต่ระบายรหัส
ประจำตัวสอบไม่ถูกต้อง และเครื่องตรวจกระดาษคำตอบได้ตรวจให้คะแนนข้อสอบฉบับดังกล่าวไว้แล้ว
(คำพิพากษาศาลปกครองสูงสุดที่ อ. ๔๗๙/๒๕๕๘)

คดีตามคำพิพากษาศาลปกครองสูงสุดที่ อ. ๔๗๙/๒๕๕๘ เป็นคดีที่
ศาลปกครองได้วางหลักการที่สำคัญเกี่ยวกับการชั่งน้าหนักระหว่างการประกันความเสมอภาคระหว่าง
ผู้เข้าสอบและเสรีภาพในการประกอบอาชีพของผู้เข้าสอบ โดยในคดีนี้ ผู้ฟ้องคดีเป็นผู้สอบข้อเขียนภาค ก
เพื่อบรรจุและแต่งตั้งในตำแหน่งรองผู้อำนวยการสถานศึกษาและผู้อำนวยการสถานศึกษา แต่ในการสอบ
ในรายวิชาสมรรถนะทางการบริหารนั้น ผู้ฟ้องคดีระบายรหัสประจำตัวสอบไม่ถูกต้อง ทำให้เครื่องตรวจข้อสอบ
ไม่สามารถประมวลผลคะแนนให้ผู้ฟ้องคดีในรายวิชาดังกล่าวได้ และด้วยเหตุนี้ จึงทำให้คะแนนรวม
ของผู้ฟ้องคดีไม่ผ่านเกณฑ์ของการสอบข้อเขียนภาค ก ในเวลาต่อมา ผู้ฟ้องคดีจึงได้นำคดีขึ้นสู่ศาลปกครอง
เพื่อขอให้ผู้ถูกฟ้องคดี (เลขาธิการคณะกรรมการการศึกษาขั้นพื้นฐาน) พิจารณาทบทวนการตรวจข้อสอบ
โดยนำคะแนนสอบดังกล่าวมารวมกับคะแนนในส่วนอื่น พร้อมทั้งขอให้ศาลเพิกถอนประกาศของผู้ถูกฟ้องคดี
เฉพาะส่วนที่ไม่ประกาศรายชื่อผู้ฟ้องคดีเป็นผู้สอบผ่านการคัดเลือกและเพิ่มชื่อของผู้ฟ้องคดีเป็นผู้ที่ผ่าน
การคัดเลือก

ศาลปกครองสูงสุดพิเคราะห์แล้วเห็นว่า การกระทำที่จะมีผลให้การทดสอบ
ความรู้ความสามารถต้องเสียไปจะต้องเป็นการกระทำที่ “กระทบต่อสาระสำคัญของการทดสอบความรู้
ความสามารถ”๒๗ ถึงระดับที่เป็นการทุจริตการสอบ ลำพังเพียงข้อเท็จจริงที่ว่าผู้เข้าสอบระบายรหัสประจำตัวสอบ
ไม่ตรงกับเลขรหัสประจำตัวสอบนั้น ยังมิใช่การกระทำที่ร้ายแรงถึงขนาดที่จะกระทบต่อสาระสำคัญ
ของการทดสอบความรู้ความสามารถในระดับเดียวกันกับการทุจริตการสอบ แต่เป็นเพียงการกระทำ
ที่ก่อให้เกิดความไม่สะดวกต่อผู้จัดการสอบในการตรวจข้อสอบเท่านั้น ทั้งการที่ผู้ เข้าสอบระบาย


๒๗ คำพิพากษาศาลปกครองสูงสุดที่ อ. ๔๗๙/๒๕๕๘, หน้า ๑๔.


๑๘๘  รวมบทความทางวิชาการ (เอกสารอิเล็กทรอนิกส์) เล่ม ๓


รหัสประจำตัวสอบไม่ตรงกับเลขรหัสประจำตัวสอบในครั้งนี้ ยังเกิดจากความผิดของผู้คุมสอบประกอบกันด้วย๒๘
เนื่องจากผู้คุมสอบมีหน้าที่ที่จะต้องตรวจสอบการระบายรหัสประจำตัวสอบ ให้ตรงกันกับเลขรหัสประจำตัวสอบ
และตัวบุคคลที่เข้าสอบก่อนเก็บกระดาษคำตอบ๒๙  นอกจากนี้ เครื่องตรวจกระดาษคำตอบก็ได้ตรวจให้คะแนน
ในรายวิชาสมรรถนะทางการบริหารไว้แล้ว ผู้ถูกฟ้องคดีจึงต้องนำคะแนนสอบในวิชาดังกล่าวมารวม
ในการคำนวณคะแนน และประกาศรายชื่อผู้ฟ้องคดีเป็นผู้สอบผ่าน ภาค ก ให้ถูกต้องต่อไป

จากคำพิพากษาฉบับดังกล่าวจะเห็นได้ชัดว่า ถึงแม้ศาลปกครองจะมิได้
กล่าวถึงการคุ้มครองเสรีภาพทางอาชีพของผู้ฟ้องคดีโดยตรง แต่การที่ศาลปกครองได้พิจารณาคดีโดยคำนึงถึง
ปัจจัยที่ว่าการกระทำของผู้เข้าสอบเป็นการกระทำที่กระทบต่อสาระสำคัญของการทดสอบความรู้ความสามารถ
ในระดับที่ถึงขนาดเป็นการทุจริตการสอบหรือไม่นั้น ก็ย่อมเป็นกรณีที่ศาลปกครองนำหลักความพอสมควร
แก่เหตุมาปรับใช้โดยอ้อม การที่ศาลปกครองวินิจฉัยคดีไปในแนวทางเช่นนี้จึงย่อมส่งผลในการคุ้มครอง
ถึงเสรีภาพทางอาชีพของผู้เข้าสอบไปด้วยในตัว กล่าวคือ ศาลปกครองเห็นว่าการทดสอบความรู้ความสามารถ
เพื่อบรรจุและแต่งตั้งในตำแหน่งรองผู้อำนวยการสถานศึกษาและผู้อำนวยการสถานศึกษาเป็นการทดสอบ
ความรู้ความสามารถที่มีผลกระทบต่อการเข้าสู่อาชีพในตำแหน่งรองผู้อำนวยการหรือผู้อำนวยการแล้วแต่กรณี
แต่เมื่อกรณีตามคำพิพากษาฉบับนี้ปรากฏว่า ข้อผิดพลาดที่เกิดขึ้นนั้นเกิดจากความไม่รอบคอบของผู้เข้าสอบ
ส่วนหนึ่งและความไม่รอบคอบของผู้คุมสอบอีกส่วนหนึ่งประกอบกัน ทั้งเครื่องตรวจกระดาษคำตอบ
ก็ได้ตรวจให้คะแนนในรายวิชาดังกล่าวไว้แล้ว การแก้ไขข้อผิดพลาดที่เ กิดขึ้นจึงสามารถกระทำได้
โดยการตรวจสอบชื่อและเลขประจำตัวสอบที่ได้กรอกไว้ในกระดาษคำตอบ และกรอกคะแนนที่ได้ให้เป็นไป
ตามชื่อและเลขประจำตัวสอบที่ถูกต้องเท่านั้น จึงไม่มีประเด็นปัญหาที่ต้องกังวลว่าจะมีผู้ที่อาศัยช่องว่างนี้
ในการเข้าไปแก้ไขคำตอบในส่วนอื่นที่นอกจากการระบายรหัสประจำตัวสอบให้ถูกต้องหรือไม่ ส่วนเหตุผล
ในเรื่องความสะดวกรวดเร็วในการตรวจข้อสอบนั้น ยังไม่มีน้าหนักเพียงพอที่จะปฏิเสธการตรวจข้อสอบ
ให้แก่ผู้เข้าสอบทั้งฉบับ เมื่อเทียบกับการคุ้มครองเสรีภาพทางอาชีพของผู้เข้าสอบ การใช้ดุลพินิจในการไม่นำ
คะแนนในส่วนดังกล่าวไปรวมกับคะแนนในส่วนอื่นจึงเป็นการใช้ดุลพินิจที่ขัดต่อหลักความได้สัดส่วน
และด้วยเหตุนี้จึงเป็นการใช้ดุลพินิจที่ไม่ชอบด้วยกฎหมาย


๒๘ ในการพิจารณาประเด็นปัญหาดังกล่าว ศาลได้พิจารณาโดยเชื่อมโยงกับ “แนวปฏิบัติในการตรวจ

กระดาษคำตอบและประมวลผลการสอบแข่งขันด้วยเครื่องจักร ตามหนังสือสำนักงาน ก.ค. ที่ ศธ ๑๕๐๔/ว ๓ ลงวันที่
๑๓ กุมภาพันธ์ ๒๕๓๓” ซึ่งในข้อ ๒ ของแนวปฏิบัติดังกล่าว กำหนดให้ในกรณีที่กระดาษคำตอบไม่สามารถตรวจได้
อันเนื่องมาจากกระดาษคำตอบ กรรมการ และหรือเครื่องจักร ซึ่งไม่ใช่ความผิดพลาดของผู้เข้าสอบ เช่น กระดาษคำตอบบวม
ยับ ฉีกขาด ให้คณะกรรมการดำเนินการพิจารณาแก้ไขให้ตรวจได้ ซึ่งอาจจะตรวจด้วยเครื่องจักรหรือตรวจด้วยคณะกรรมการ
ก็ได้ แต่ในกรณีที่กระดาษคำตอบไม่สามารถตรวจได้อันเนื่องมาจากความผิดพลาดของผู้เข้าสอบ เช่น ผู้เข้าสอบลงรหัสผิดพลาด
ลงรหัสซ้ากัน หรือลงรหัสด้วยปากกา จะไม่มีการแก้ไขใด ๆ ทั้งสิ้น เมื่อความผิดพลาดในครั้งนี้ มีส่วนมาจากการที่ผู้คุมสอบ
ไม่สอบทานว่าผู้เข้าสอบได้ระบายรหัสประจำตัวสอบตรงกับรหัสประจำตัวสอบที่ได้กรอกไว้หรือไม่ ศาลปกครองจึงเห็นว่า
กรณีดังกล่าวเป็นกรณีทีก่ระดาษคำตอบไม่สามารถตรวจได้อันเนื่องมาจากความผิดของกรรมการ จึงเป็นกรณีที่คณะกรรมการ
ดำเนินการพิจารณาแก้ไขให้ตรวจข้อสอบใหม่ได้

๒๙ แนวปฏิบัติการดำเนินการสอบ ภาค ก ลงวันที่ ๗ สิงหาคม ๒๕๕๒ กำหนดว่า คณะกรรมการกำกับ
ห้องสอบมีหน้าที่ดังนี้ ข้อ ๒.๑๒ ตรวจสอบการลงรหัสวิชา รหัสประจำตัวสอบของผู้เข้าสอบทุกคนก่อนเก็บกระดาษคำตอบ
ทั้งนี้ ไม่ให้มีการเปลี่ยนแปลงรหัสวิชาและรหัสประจำตัวของผู้เข้าสอบในทุกกรณี


สำนักวิจัยและวิชาการ  สำนักงานศาลปกครอง  ๑๘๙



นอกจากนี้  ถึ งแม้ว่ากรณีตามคำพิพากษาศาลปกครองสูงสุดที่
อ. ๔๗๙/๒๕๕๘ จะมีความคล้ายคลึงกับกรีณของการสอบ TCAS65 ดังที่ยกตัวอย่างไว้ข้างต้น๓๐ ในส่วนที่ว่า
ข้อผิดพลาดที่เกิดจากการระบายรหัสประจำตัวสอบนั้น เป็นผลมาจากการละเลยหน้าที่ในการตรวจสอบ
ข้อมูลในกระดาษคำตอบให้ถูกต้องและสมบูรณ์ก็ตาม แต่ข้อแตกต่างระหว่างสองกรณีนี้อยู่ตรงที่ ในกรณี
ตามคำพิพากษาศาลปกครองสูงสุดที่ อ. ๔๗๙/๒๕๕๘ เครื่องตรวจกระดาษคำตอบยังสามารถตรวจข้อสอบได้
และได้ตรวจข้อสอบเป็นที่เรียบร้อยแล้ว แต่ในกรณีของการสอบ TCAS65 เนื่องจากผู้เข้าสอบไม่ได้ระบาย
หมายเลขชุดกระดาษคำตอบ เครื่องตรวจกระดาษคำตอบจึงไม่สามารถตรวจให้คะแนนได้ จึงเป็น
ข้อที่น่าพิจารณาต่อไปว่า ข้อเท็จจริงที่แตกต่างกันเช่นนี้ จะส่งผลต่อความชอบด้วยกฎหมายของการใช้ดุลพินิจ
ในการตรวจข้อสอบหรือไม่ กล่าวคือ การที่มีผู้เข้าไปแก้ไขกระดาษคำตอบในกรณีที่ยังไม่มีการตรวจดังเช่นในกรณี
ของการสอบ TCAS65 นั้น เป็นการเปิดช่องให้มีการทุจริตการสอบด้วยการระบายกระดาษคำตอบแทนกัน
อันเป็นการกระทบต่อการคุ้มครองความเสมอภาคระหว่างผู้เข้าสอบหรือไม่

ต่อประเด็นปัญหาดังกล่าว ศาลปกครองได้มีโอกาสวินิจฉัยไว้ในกรณี
ตามคำพิพากษาศาลปกครองสูงสุดที่ อ. ๓๙/๒๕๕๐ ซึ่งศาลปกครองสูงสุดได้วินิจฉัยว่า การที่ผู้เข้าสอบ
มิได้ระบายรหัสประจำตัวสอบ และเครื่องตรวจกระดาษคำตอบยังมิได้ตรวจคะแนนให้แก่ผู้เข้าสอบนั้น
คณะกรรมการสอบสามารถใช้ดุลพินิจในการไม่ตรวจให้คะแนนข้อสอบฉบับดังกล่าวได้ เนื่องจากเป็นความผิด
ของผู้เข้าสอบที่มิได้ตรวจสอบความเรียบร้อยของกระดาษคำตอบให้ดีก่อนส่งกระดาษคำตอบ แม้กรรมการสอบ
จะมีหน้าที่ที่จะต้องตรวจสอบการลงรหัสวิชาและรหัสประจำตัวของผู้เข้าสอบคัดเลือกทุกคนก่อนการเก็บ
กระดาษคำตอบก็ตาม แต่มาตรการดังกล่าวก็เป็นเพียงหน้าที่ที่กำหนดไว้เพื่อให้เกิดความเรียบร้อย
ในการจัดการสอบเท่านั้น ความบกพร่องของกรรมการควบคุมประจำห้องสอบดังกล่าวหาทำให้ผู้ฟ้องคดี
หลุดพ้นความรับผิดแต่อย่างใด  อย่างไรก็ตาม เมื่อเปรียบเทียบคดีดังกล่าวกับกรณีตามคำพิพากษา
ศาลปกครองสูงสุดที่ อ. ๔๗๙/๒๕๕๘ แล้ว การที่กรรมการสอบไม่ปฏิบัติหน้าที่ในการตรวจสอบความเรียบร้อย
ของกระดาษคำตอบให้ดีก่อนส่งกระดาษคำตอบ มิได้ส่งผลเฉพาะต่อการดำเนินงานภายในของฝ่ายปกครอง
เท่านั้น แต่ยังส่งผลต่อเสรีภาพในการประกอบอาชีพของผู้เข้าสอบอีกด้วย การวินิจฉัยคดีโดยใช้เหตุผล
ตามคำพิพากษาศาลปกครองสูงสุดที่ อ. ๔๗๙/๒๕๕๘ เป็นการวินิจฉัยคดีที่เหมาะสมแก่กรณีมากกว่า
และข้อเท็จจริงที่ว่าเครื่องตรวจกระดาษคำตอบจะได้ตรวจให้คะแนนข้อสอบฉบับที่ยังมิได้ระบายรหัส
ประจำตัวสอบไปแล้วหรือไม่นั้น ไม่ควรจะเป็นข้อเท็จจริงที่เป็นสาระสำคัญถึงขนาดเปลี่ยนแปลงแนวการวินิจฉัย
ตามคำพิพากษาศาลปกครองสูงสุดที่ อ.๔๗๙/๒๕๕๘ แต่อย่างใด เนื่องจากการป้องกันการทุจริตการสอบ
โดยการที่จะมีผู้เข้าไปแก้ไขกระดาษคำตอบสามารถแก้ไขได้โดยการออกแบบกระบวนการในการเก็บรักษา
ข้อสอบให้รัดกุมมากยิ่งขึ้นนั่นเอง

(๒) กรณีที่ผู้เข้าสอบลืมปิดโท์ศัพทรมือถือ ทำให้เสียงนาฬิกาปลุกดังขึ้น
ระหว่างการสอบ แต่ผู้เข้าสอบได้นำโท์ศัพทรมือถือของตนใส่ไว้ในกระเปา สะพาย และวางกระเปา
ห่างจากบริเวณห้องสอบประมาณ ๒๕ เมตร (คำพิพากษาศาลปกครองสูงสุดที่ อ. ๙๙๔/๒๕๖๑)

ข้อเท็จจริงตามคำพิพากษาฉบับดังกล่าวมีอยู่ว่า ผู้ฟ้องคดีเป็นผู้สมัคร
สอบคัดเลือกเพื่อเข้าศึกษาในหลักสูตรแพทยศาสตรบัณฑิตซึ่งจัดขึ้นโดยผู้ฟ้องคดีที่ ๒ (กลุ่มสถาบันแพทยศาสตร์
แห่งประเทศไทย (กสพท.)) ณ สนามสอบคณะแพทยศาสตร์ จุฬาลงกรณ์มหาวิทยาลัย  ทั้งนี้ ในระเบียบการสอบ


๓๐ รายละเอียดของกรณีศึกษาเป็นไปตามที่ปรากฏในบทนำของบทความฉบับนี้


๑๙๐  รวมบทความทางวิชาการ (เอกสารอิเล็กทรอนิกส์) เล่ม ๓


ได้ระบุไว้ว่า อุปกรณ์ที่อนุญาตให้นำเข้าห้องสอบมีเพียงดินสอดำ 2B กบเหลาดินสอ ยางลบ ปากกา นาย้า
ลบคำผิด และนาฬิกาข้อมือแบบเข็มเท่านั้น โดยผู้เข้าสอบห้ามพกกระดาษ ไม้บรรทัด เครื่องคิดเลข
นาฬิกาดิจิทัล เครื่องบันทึกภาพ โท์ศัพทรมือถือ และเครื่องมือสื่อสารทุกชนิด หากมีอุปกรณ์ในลักษณะ
ดังกล่าว ผู้เข้าสอบจะต้องปิดเครื่องและวางไว้ในจุดที่คณะกรรมการกำหนด หากตรวจพบว่ามีเ สียง
หรือพบสัญญาณติดต่อ หรือไม่เป็นไปตามที่ระบุไว้ จะถือว่ามีเจตนาทุจริตและจะไม่พิจารณาให้คะแนน
นอกจากนี้ ข้อ ๒ ของข้อกำหนดที่ระบุไว้ที่ปกข้อสอบยังระบุไว้อีกว่า ผู้เข้าสอบห้ามพกเครื่องมือสื่อสารทุกชนิด
หากนำติดตัวมาขอให้ปิดเครื่อง ถอดแบตเตอรี่ และวางไว้ในจุดที่คณะกรรมการกำหนด หากพบภายหลังว่า
มีเสียงหรือสัญญาณติดต่อมา จะถือว่าเจตนาทุจริต โดยระหว่างเวลา ๑๕ นาฬิกา ถึง ๑๗ นาฬิกา ของวันสอบ
ผู้ฟ้องคดีได้เข้าสอบในห้องสอบปรับอากาศที่มีกระจกกั้น ทั้งยังได้ใส่โท์ศัพทรมือถือไว้ในกระเป๋าและวางกระเป๋า
ใบดังกล่าวอยู่นอกห้องสอบในจุดที่คณะกรรมการสอบกำหนด ต่อมาในเวลาประมาณ ๑๖ นาฬิกา
เจ้าหน้าที่ผู้คุมสอบได้ยินเสียงนาฬิกาปลุกโท์ศัพทรมือถือจากบริเวณที่วางกระเป๋าของผู้เข้าสอบซึ่งวางอยู่
ห่างจากประตูห้องสอบประมาณ ๒๕ เมตร ผู้คุมสอบจึงได้แจ้งให้กรรมการที่กองอำนวยการกลางทราบ จากนั้น
กรรมการอำนวยการกลางได้ค้นหาที่มาของสัญญาณเสียงพบว่าเสียงดังมาจากกระเป๋าของผู้ฟ้องคดี
เมื่อคณะกรรมการอำนวยการกลางได้เข้ามาตรวจสอบโท์ศัพทรมือถือของผู้ฟ้องคดี ก็พบว่าเสียงนาฬิกาปลุก
ของโท์ศัพทรมือถือของผู้ฟ้องคดีเป็นเสียงเดียวกันกับที่เจ้าหน้าที่ผู้คุมสอบได้ยิน แต่ไม่พบว่ามีการแจ้งเตือน
สายที่ไม่ได้รับ (missed call) ที่โท์ศัพทรมือถือเครื่องดังกล่าวแต่อย่างใด

ต่อมา คณะอนุกรรมการจัดการสอบคัดเลือกบุคคลเข้าศึกษาหลักสูตร
แพทยศาสตรบัณฑิต ในการประชุมครั้งที่ ๒/๒๕๕๔ เมื่อวันที่ ๒๕ กุมภาพันธ์ ๒๕๕๔ ได้มีมติไม่พิจารณา
คะแนนสอบของผู้ฟ้องคดีในรายวิชาภาษาไทยและสังคมศึกษา โดยให้เหตุผลประกอบว่าผู้เข้าสอบได้ฝ่าฝืน
ระเบียบข้อปฏิบัติในการสอบคัดเลือก โดยการไม่ปิดโท์ศัพทรและทำให้มีเสียงโท์ศัพทรดังระหว่างการสอบ
ผู้ฟ้องคดีจึงมีหนังสือเพื่อขอให้พิจารณาทบทวนการไม่พิจารณาคะแนนวิชาภาษาไทยและสังคมศึกษา
ของผู้ฟ้องคดี แต่ก็ไม่ได้รับแจ้งผลการพิจารณาแต่อย่างใด ผู้ฟ้องคดีจึงนำคดีมาฟ้องต่อศาลปกครองชัน้ต้น
พร้อมกับมีคำขอให้ศาลปกครองชัน้ต้นมีคำสั่งทุเลาการบังคับตามประกาศของผู้ถูกฟ้องคดีที่ ๒ ที่ไม่พิจารณา
คะแนนสอบวิชาภาษาไทยและสังคมศึกษาของผู้ฟ้องคดีไว้เป็นการชั่วคราว และขอให้ผู้ฟ้องคดีเข้าสัมภาษณ์
ตรวจร่างกาย โดยคณะหรือวิทยาลัยที่ผู้ฟ้องคดีมีคะแนนสอบติด ระหว่างวันที่ ๒ ถึงวันที่ ๑๐ มีนาคม ๒๕๕๔
ต่อไปด้วย ซึ่งศาลปกครองชัน้ต้นก็ได้มีคำสั่งทุเลาการบังคับตามคำสั่งของผู้ถูกฟ้องคดีที่ ๒ และให้ผู้ถูกฟ้องคดีที่ ๒
ตรวจพิจารณาคะแนนวิชาภาษาไทยและสังคมศึกษาให้กับผู้ฟ้องคดี และนำคะแนนที่ได้มาพิจารณารวมกับ
คะแนนในวิชาวิทยาศาสตร์ คณิตศาสตร์ และภาษาอังกฤษ เพื่อประกอบการพิจารณาคัดเลือกบุคคลเข้าศึกษา
ในหลักสูตรแพทยศาสตรบัณฑิตและทันตแพทยศาสตรบัณฑิต ปีการศึกษา ๒๕๕๔ ตามอำนาจหน้าที่
ของผู้ถูกฟ้องคดีทั้งสองต่อไป

ศาลปกครองชัน้ต้นพิเคราะห์แล้วเห็นว่า จากข้อเท็จจริงกรณีย่อมมีน้าหนัก
ให้รับฟังได้ว่า เสียงโทรศัพท์ที่ดังขึ้นเป็นเสียงจากโปรแกรมนาฬิกาปลุก และเมื่อนำสภาพห้องสอบ
และที่นั่งสอบของผู้ฟ้องคดีมาพิจารณาประกอบแล้วก็ยังเชื่อได้ว่า ผู้ฟ้องคดีไม่ได้ยินเสียงจากโท์ศัพทรของตน
อีกทั้งแม้จะมีเสียงดังขึ้นหลายครั้ง แต่การสอบก็ยังดำเนินต่อไปได้ตามปกติ ข้อเท็จจริงทั้งหมดจึงเป็น
หลักฐานที่แสดงให้เห็นว่า เสียงจากเครื่องโท์ศัพทรของผู้ฟ้องคดีไม่ได้มีลักษณะเป็นการส่งสัญญาณ
อันจะส่งผลให้ผู้ฟ้องคดีได้รับประโยชน์จากการสอบโดยมิชอบ ทั้งไม่มีผลเป็นการรบกวนผู้เข้าสอบรายอื่น


สำนักวิจัยและวิชาการ  สำนักงานศาลปกครอง  ๑๙๑


แต่อย่างใด การที่ผู้ถูกฟ้องคดีที่ ๒ นำข้อเท็จจริงดังกล่าวมาเป็นเหตุในการออกคำสั่งไม่พิจารณาคะแนนสอบ
วิชาภาษาไทยและสังคมศึกษาของผู้ฟ้องคดีจึงเป็น “การใช้ดุลพินิจที่ไม่สอดคล้องกับเจตนารมณ์ของกฎหมาย
ที่ประสงค์ให้ใช้มาตรการดังกล่าวเพื่อให้การสอบเป็นไปด้วยความบริสุทธ์ยิุติธรรมและเพื่อลงโทษผู้กระทำทุจริต
ในการสอบ”๓๑ และเป็นการใช้ดุลพินิจโดยมิได้คำนึงถึงปัจจัยแวดล้อมอย่างรอบด้าน  นอกจากนี้ แม้ในระเบียบ
การสอบจะได้กำหนดไว้ว่า “ ... หากพบภายหลังหรือมีเสียงหรือพบสัญญาณติดต่อมา จะถือว่าเจตนาทุจริต”
ก็ตาม แต่ถ้อยคำในลักษณะดังกล่าวนี้ ก็เป็นพียงข้อสันนิษฐานที่ไม่เด็ดขาดเท่านั้น ผู้ถูกฟ้องคดีจึงจำเป็น
ต้องเปิดโอกาสให้ผู้ฟ้องคดีพิสูจน์ว่าการที่เกิดเสียงดังออกมาจากโท์ศัพทรมือถือของตนนั้น มิได้เกิดจาก
เจตนาทุจริตแต่อย่างใด เมื่อผู้ฟ้องคดีพิสูจน์ให้เห็นแล้วว่า ผู้ฟ้องคดีมิได้มีเจตนาในการทุจริตการสอบ
คำสั่งของผู้ถูกฟ้องคดีที่ ๒ ที่ไม่พิจารณาคะแนนสอบให้แก่ผู้ฟ้องคดีจึงเป็นคำสั่งที่ไม่ชอบด้วยกฎหมาย
ด้วยเหตุนี้ ศาลปกครองชัน้ต้นจึงพิพากษาเพิกถอนคำสั่งของผู้ถูกฟ้องคดีที่ ๒ ที่ไม่พิจารณาให้คะแนนสอบ
แก่ผู้ฟ้องคดี และให้คำสั่งทุเลาการบังคับตามคำสั่งของผู้ถูกฟ้องคดีที่ ๒ มีผลใช้บังคับต่อไปจนกว่าคดีจะถึงที่สุด
หรือศาลปกครองสูงสุดจะมีคำสั่งเป็นอย่างอื่น ซึ่งศาลปกครองสูงสุดได้ให้เหตุผลไปในทำนองเดียวกัน
และได้พิพากษายืนคำพิพากษาของศาลปกครองชัน้ต้น

จะเห็นได้ว่าคดีตามคำพิพากษาศาลปกครองสูงสุดที่ อ.  ๙๙๔/๒๕๖๑ นี้
มีข้อเท็จจริงคดีตามคำพิพากษาศาลปกครองชัน้ต้นเมืองโคเบลนซ์ (VG Koblenz) ลงวันที่ ๑๕ ตุลาคม
ค.ศ. ๒๐๒๐๓๒ เป็นอย่างยิ่ง กล่าวคือ เป็นคดีที่เกี่ยวข้องกับการนำเครื่องมือสื่อสารเข้าไปในบริเวณห้องสอบ
และเกิดเสียงดังขึ้นระหว่างการสอบเหมือนกัน ทั้งยังมีประเด็นวินิจฉัยคล้ายคลึงกัน กล่าวคือ เป็นคดี
ที่มีประเด็นวินิจฉัยที่เกี่ยวข้องกับการใช้ดุลพินิจไม่ตรวจข้อสอบเนื่องจากเหตุผลที่ผู้เข้าสอบอาจใช้โท์ศัพทรมือถือ
ในการทุจริตการสอบและเสียงจากโท์ศัพทรมือถือเป็นเสียงรบกวนผู้เข้าสอบรายอื่นเช่นเดียวกัน โดยเมื่อพิจารณา
เหตุผลในการวินิจฉัยคดีของศาลปกครองไทยในคดีนี้แล้ว จะพบว่า แม้ศาลปกครองไทยจะมิได้วินิจฉัยคดี
โดยกล่าวถึงหลักความพอสมควรแก่เหตุไว้โดยตรงดังเช่นในการวินิจฉัยคดีของศาลปกครองเยอรมันก็ตาม
แต่ศาลปกครองก็ได้วินิจฉัยความชอบด้วยกฎหมายของคำสั่งไม่พิจารณาตรวจคะแนนให้แก่ ผู้ฟ้องคดี
ด้วยการคำนึงถึงสภาพแวดล้อมของการสอบและผลที่เกิดขึ้นจากการที่ผู้เข้าสอบไม่ปฏิบัติให้เป็นไปตาม
ระเบียบการสอบ และวินิจฉัยไปในแนวทางที่ว่าการจะใช้มาตรการลงโทษลักษณะดังกล่าว เป็นการใช้ดุลพินิจ
โดยไม่ชอบด้วยกฎหมาย และด้วยเหตุนี้ คำสั่งไม่พิจารณาตรวจคะแนนให้แก่ผู้ฟ้องคดี จึงเป็นคำสั่งทางปกครอง
ที่ไม่ชอบด้วยกฎหมาย เนื่องจากเมื่อพิจารณาจากบริบทแวดล้อมแล้วเป็นที่ชัดเจนว่า ผู้เข้าสอบไม่อาจใช้
ประโยชน์ใด ๆ จากโท์ศัพทรมือถือของตนได้ ไม่ว่าจะด้วยวิธีใด ๆ ก็ตาม

ส่วนประเด็นที่ว่าการที่เสียงจากโท์ศัพทรมือถือดังขึ้นเป็นการรบกวน
ผู้เข้าสอบรายอื่นเป็นการกระทำที่ผิดระเบียบการสอบหรือไม่นั้น แม้เหตุผลที่ศาลปกครองไทยนำมาใช้
ในการวินิจฉัยคดีจะต่างกันจากศาลปกครองเยอรมันที่วางหลักการไว้อย่างชัดเจนว่า การทำให้เกิดเสียงดัง
ที่จะเป็นการผิดระเบียบการสอบต้องเป็นที่ผู้เข้าสอบเจตนาก่อให้เกิดเสียงดังก็ตาม แต่ศาลปกครองไทย
ก็ได้นำหลักความพอสมควรแก่เหตุมาใช้ในการพิจารณาความชอบด้วยกฎหมายของการพิจารณา
ไม่ตรวจข้อสอบด้วยเหตุผลดังกล่าวเช่นเดียวกัน โดยพิจารณาว่า การที่เสียงโท์ศัพทรมือถือดังขึ้น นั้น
มิใช่เหตุการณ์ที่ร้ายแรงถึงขนาดที่จะกระทบสาระสำคัญของการประเมินความรู้ความสามารถโดยรวม


๓๑ คำพิพากษาศาลปกครองสูงสุดที่ อ. ๙๙๔/๒๕๖๑, หน้า ๑๓.
๓๒ รายละเอียดของคดีโปรดดู หัวข้อ ๒.๑.๒ ข้างต้น


๑๙๒  รวมบทความทางวิชาการ (เอกสารอิเล็กทรอนิกส์) เล่ม ๓


เนื่องจากโท์ศัพทรมือถืออยู่ห่างจากบริเวณห้องสอบถึง ๒๕ เมตร ซึ่งวิธีการพิจารณาความชอบด้วยกฎหมาย
ของการใช้ดุลพินิจไม่ตรวจข้อสอบในคดีนี้ เป็นการวินิจฉัยคดีโดยพิจารณาถึง “สาระสำคัญของการประเมิน
ความรู้ความสามารถ” เป็นสำคัญ อันเป็นหลักการเดียวกันกับที่ศาลปกครองใช้ในคดีตามคำพิพากษา
ศาลปกครองสูงสุดที่ อ. ๔๗๙/๒๕๕๘ นั่นเอง๓๓

(๓) กรณีที่ผู้เข้าสอบสวมหูฟัง AirPods ตั้งแต่บริเวณรถไฟฟ้า จนกระทั่ง
เดินทางมาถึงบริเวณสนามสอบ และยังใส่หูฟังดังกล่าวต่อไปจนทำข้อสอบไปได้แล้ว ๓ ข้อ
(คำพิพากษาศาลปกครองสูงสุดที่ อร. ๔๗/๒๕๖๔)

ในคดีนี้ผู้ ฟ้องคดีเป็นผู้เข้าสอบในรายวิชาคัดเลือกบุคคลเข้าศึกษา
ในหลักสูตรแพทยศาสตรบัณฑิต หลักสูตรทันตแพทยศาสตรบัณฑิต หลักสูตรสัตวแพทยศาสตรบัณฑิต
และหลักสูตรเภสัชศาสตรบัณฑิต ปีการศึกษา ๒๕๖๓ โดยก่อนที่จะเข้าสอบในครั้งนี้  กรรมการคุมสอบ
ได้ตรวจร่างกายและได้ตรวจสอบกระเป๋ากางเกงของผู้ฟ้องคดีแล้ว ไม่พบว่าผู้ฟ้องคดีได้นำอุปกรณ์สื่อสาร
เข้ามาในบริเวณห้องสอบ กรรมการคุมสอบจึงอนุญาตให้ผู้ฟ้องคดีเข้าห้องสอบได้ตามปกติ  อย่างไรก็ตาม
ทั้งผู้ฟ้องคดีไม่ทราบและกรรมการคุมสอบมิได้สังเกตว่า ผู้ฟ้องคดีลืมถอดหูฟังระบบบลูทูธ (หูฟัง AirPods)
ที่ตนได้ใส่ไว้ในระหว่างเดินทางจากบ้านมายังสถานที่สอบ๓๔ หลังจากเริ่มสอบไปได้ประมาณ ๓ นาที
กรรมการคุมสอบได้สังเกตว่า ผู้ฟ้องคดีสวมหูฟัง AirPods อยู่ จึงได้ริบหูฟังของผู้ฟ้องคดี โดยในระหว่าง
ที่มีการริบหูฟัง กรรมการคุมสอบพบว่า แม้จะไม่ได้ยินเสียงใด ๆ ออกจากหูฟังดังกล่าว แต่ผู้ฟ้องคดีได้ทำ
ข้อสอบไปแล้ว ๓ ข้อ กรรมการคุมสอบจึงได้แจ้งให้ผู้ฟ้องคดีไปพบกองอำนวยการกลางภายหลังสอบ
รายวิชาดังกล่าวเสร็จ เพื่อบันทึกและสอบสวนเหตุการณ์ที่เกิดขึ้น ต่อมา ผู้ถูกฟ้องคดีมีมติให้ตัดสิทธิผู้ฟ้องคดี
ในการตรวจให้คะแนนเฉพาะข้อสอบในส่วนที่พบการกระทำผิด โดยให้เหตุผลประกอบว่า ผู้ฟ้องคดีได้ฝ่าฝืน
ระเบียบการสอบด้วยการนำอุปกรณ์สื่อสารติดตัวเข้าห้องสอบ ผู้ฟ้องคดีเห็นว่า ตนมิได้มีเจตนาทุจริตการสอบ
เพียงแต่หลงลืมอุปกรณ์ชุดหูฟังเข้าไปในห้องสอบ และผู้ฟ้องคดีไม่ได้ประโยชน์จากการกระทำดังกล่าว
เนื่องจากขณะนั้นชุดหูฟังไม่ได้เชื่อมต่อกับโท์ศัพทรมือถือแล้ว จึงนำคดีมาฟ้องขอให้ศาลมีคำพิพากษา
หรือคำสั่งเพิกถอนประกาศของผู้ถูกฟ้องคดีเฉพาะส่วนที่ไม่ประกาศผลคะแนนสอบวิชาความถนัดแพทย์
ในรายวิชาดังกล่าว และให้ผู้ถูกฟ้องคดีตรวจและประกาศผลการสอบดังกล่าวต่อไป

ศาลปกครองชัน้ต้นพิเคราะห์แล้วเห็นว่า เมื่อผู้ฟ้องคดีได้นำอุปกรณ์สื่อสาร
อิเล็กทรอนิกส์เข้าไปในห้องสอบ และเมื่อผู้ฟ้องคดีมิได้เป็นผู้แจ้งถึงข้อบกพร่องดังกล่าว แต่กรรมการคุมสอบ
เป็นผู้พบเห็นด้วยตนเอง และเป็นการพบเห็นอุปกรณ์ดังกล่าวหลังจากที่มีการสอบไปแล้ว ๖ นาที ทั้งผู้ฟ้องคดี
ก็ได้ทำข้อสอบไปแล้ว ๓ ข้อ แม้ผู้ถูกฟ้องคดีจะยังไม่อาจพิสูจน์ได้ว่าการกระทำของผู้ฟ้องคดีเช่นนี้เป็นการทุจริต
การสอบก็ตาม แต่เมื่อข้อบกพร่องดังกล่าวเกิดจากผู้ฟ้องคดีเองและผู้ฟ้องคดีก็ไม่อาจพิสูจน์ได้ว่าตน
ยังมิได้รับประโยชน์จากการที่มีหูฟัง AirPods ติดตัวอยู่ระหว่างการสอบ การกระทำของผู้ฟ้องคดีจึงเป็น
“การฝ่าฝืนข้อปฏิบัติที่กำหนดไว้ชัดแจ้งในการสอบที่อาจทำให้การสอบคัดเลือกครั้งนี้เป็นไปโดยไม่เป็นธรรม
และอาจก่อให้เกิดการเอาเปรียบในการสอบได้”๓๕ ด้วยเหตุนี้ การใช้ดุลพินิจของผู้ถูกฟ้องคดีในการไม่พิจารณา
ตรวจข้อสอบจึงเป็นการใช้ดุลพินิจที่มีเหตุผลและเป็นการออกคำสั่งที่ชอบด้วยกฎหมาย


๓๓ รายละเอียดเป็นตามหัวข้อ ๒.๒.๑ ข้างต้น
๓๔ ทั้งนี้ ผู้ฟ้องคดีได้ปิดเพลงตั้งแต่เวลาที่ผู้ฟ้องคดีมาถึงสถานีสยามจนเดินทางถึงสถานที่สอบ ซึ่งอยู่ใน

บริเวณใกล้เคียงกัน จึงทำให้ผู้ฟ้องคดีไม่รู้สึกว่าตนกำลังสวมหูฟัง AirPods อยู่ จนกระทั่งถึงเวลาสอบ
๓๕ คำพิพากษาศาลปกครองสูงสุดที่ อร. ๔๗/๒๕๖๔, หน้า ๑๖.


สำนักวิจัยและวิชาการ  สำนักงานศาลปกครอง  ๑๙๓



อย่างไรก็ตาม ศาลปกครองสูงสุดพิเคราะห์แล้วเห็นว่า การลงโทษผู้เข้าสอบ
โดยการไม่พิจารณาตรวจข้อสอบนั้นจะต้อง “เป็นไปอย่างสมเหตุสมผลและต้องได้สัดส่วนกับระดับความร้ายแรง
แห่งการกระทำในแต่ละกรณี”๓๖ ด้วย ซึ่งเมื่อพิจารณาบริบทแวดล้อมต่าง ๆ กล่าวคือ ลักษณะของหูฟัง AirPods
ที่มีขนาดยาวพ้นหูและผมของผู้ฟ้องคดี ซึ่งผิดวิสัยของผู้ที่ต้องการจะทุจริตการสอบ และในวันสอบ ผู้ฟ้องคดี
ก็ได้สวมหน้ากากอนามัย อันเป็นสาเหตุที่ทำให้ผู้ฟ้องคดีไม่รู้สึกถึงความผิดปกติที่มีหูฟังติดอยู่ที่หูทั้งสองข้าง
ทั้งผู้เข้าสอบก็ยังคงทำคะแนนสอบได้ดีในทุกรายวิชา (และเป็นคะแนนที่เพียงพอต่อการได้รับการคัดเลือก
เพื่อเข้าศึกษาในวิทยาลัยแพทยศาสตร์พระมงกุฎเกล้า) แม้ผู้ฟ้องคดีจะได้ประสบกับเหตุการณ์ที่มีผลกระทบ
ต่อจิตใจก็ตาม ซึ่งข้อเท็จจริงนี้เป็นเครื่องบ่งชี้ว่า ผู้ฟ้องคดีมีความรู้ความสามารถเพียงพอที่จะทำข้อสอบได้
โดยไม่มีมูลเหตุจูงใจที่จะต้องพึ่งพาอุปกรณ์ช่วยเหลือแต่อย่างใด กรณีจึงเชื่อได้ว่า ผู้ฟ้องคดีมิได้มีเจตนา
ในการทุจริตการสอบและมิได้เป็นการกระทำที่มีลักษณะเป็นการเอารัดเอาเปรียบผู้เข้าสอบรายอื่นแต่อย่างใด๓๗
ด้วยเหตุนี้ การลงโทษผู้ฟ้องคดีเท่ากับผู้กระทำความผิดที่มีเจตนากระทำการอันเป็นการฝ่าฝืนข้อปฏิบัติ
ในการสอบและมีเจตนาเอาเปรียบผู้เข้าสอบคนอื่นอย่างชัดแจ้งจึงเป็น “การพิจารณาที่ไม่สมเหตุสมผล
และเป็นการพิจารณาลงโทษผู้ฟ้องคดีโดยมิได้คำนึงถึงระดับความร้ายแรงแห่งการกระทำ”๓๘ และด้วยเหตุนี้
จึงเป็นการใช้ดุลพินิจที่ไม่ชอบด้วยกฎหมาย

นอกจากนี้ เมื่อการตรวจข้อสอบเป็น “การพิจารณาทางปกครอง”
ตามนัยมาตรา ๕ แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ หากผู้ถูกฟ้องคดีกล่าวหาว่า
ผู้ฟ้องคดีทุจริตหรือกระทำการที่ส่อไปในทางทุจริต ผู้ถูกฟ้องคดีย่อมมีหน้าที่ในการตรวจสอบข้อเท็จจริง
จัดหาพยานหลักฐานต่าง ๆ รวมทั้งจัดหาพยานผู้เชี่ยวชาญเพื่อพิสูจน์ข้อเท็จจริงว่าผู้ฟ้องคดีกระทำการ
ตามที่มีข้อกล่าวหาตามมาตรา ๒๘ มาตรา ๒๙ และมาตรา ๓๗ แห่งพระราชบัญญัติดังกล่าว แต่ข้อเท็จจริง
ไม่ปรากฏว่า เจ้าหน้าที่ของกองอำนวยการกลางได้ดำเนินการเสาะหาพยานหลักฐานเพิ่มเติม หรือส่งหลักฐาน
ไปให้พยานผู้เชี่ยวชาญตรวจสอบเพื่อพิสูจน์ข้อเท็จจริงแต่อย่างใด  ด้วยเหตุนี้ ข้อกล่าวอ้างของผู้ถูกฟ้องคดี
ที่ว่า ผู้ฟ้องคดีมีโอกาสใช้หูฟัง AirPods ในการเชื่อมต่อกับเครื่องมือสื่อสารอื่นนอกจากโท์ศัพทรมือถือ
ของผู้ฟ้องคดี และด้วยเหตุนี้ การกระทำของผู้ฟ้องคดีจึงเป็นการกระทำที่ “ส่อ” ไปในทางทุจริตนั้น จึงเป็น
ข้อกล่าวอ้างที่รับฟังไม่ได้เช่นเดียวกัน

เมื่อพิจารณาข้อเท็จจริงตามคำพิพากษาศาลปกครองฉบับนี้ จะพบว่า
คำพิพากษาฉบับนี้ มีความแตกต่างจากข้อเท็จจริงตามคำพิพากษาศาลปกครองสูงสุดที่ อ. ๙๙๔/๒๕๖๑
ตรงที่ในกรณีตามคำพิพากษาศาลปกครองสูงสุดที่ อ. ๙๙๔/๒๕๖๑ นั้น ข้อเท็จจริงปรากฏชัดว่า ผู้ฟ้องคดี
ไม่มีโอกาสใช้ประโยชน์จากโท์ศัพทรมือถือที่ใส่ไว้อยู่ในกระเป๋าและวางไว้อยู่บริเวณนอกห้องสอบได้
แต่ข้อเท็จจริงตามคำพิพากษาศาลปกครองสูงสุดที่ อร. ๗๔/๒๕๖๔ นั้น หากพิจารณาตามทฤษฎี “หลักการพิสูจน์


๓๖ คำพิพากษาศาลปกครองสูงสุดที่ อร. ๔๗/๒๕๖๔, หน้า ๒๘.
๓๗ ในคำพิพากษาฉบับดังกล่าวได้มีการเปรียบเทียบการกระทำของผู้ฟ้องคดี กับการกระทำของผู้เข้าสอบ

รายอื่นที่โดนลงโทษตัดสิทธิในการตรวจให้คะแนน กล่าวคือ การไม่วางดินสอทันทีที่หมดเวลาสอบและการเปิดข้อสอบอ่าน
ก่อนเริ่มจับเวลาทำข้อสอบ ซึ่งศาลปกครองสูงสุดเห็นว่ากรณีดังกล่าวต่างจากการหลงลืมใส่หูฟังเข้าไปในห้องสอบ
เนื่องจากการไม่วางดินสอทันทีที่หมดเวลาสอบและการเปิดข้อสอบอ่านก่อนเริ่มจับเวลาทำข้อสอบนั้น เป็นการกระทำ
ที่มีเจตนาฝ่าฝืนระเบียบการสอบและเป็นการกระทำที่เอารัดเอาเปรียบผู้เข้าสอบรายอื่นอย่างชัดแจ้ง

๓๘ คำพิพากษาศาลปกครองสูงสุดที่ อร. ๔๗/๒๕๖๔, หน้า ๓๑.


๑๙๔  รวมบทความทางวิชาการ (เอกสารอิเล็กทรอนิกส์) เล่ม ๓


ข้อเท็จจริงจากพยานหลักฐานซึ่งเป็นที่ประจักษ์” (Grundsätzen des Anscheinsbeweises)๓๙ ดังเช่นที่
ศาลปกครองเยอรมันใช้ในการพิจารณาคดีที่เกี่ยวข้องกับการทุจริตการสอบแล้ว จะพบว่า พฤติการณ์
ที่ผู้เข้าสอบสวมหูฟังเข้าไปในห้องสอบย่อมเป็นพฤติการณ์ที่ในกรณีทั่วไปแล้ว นำไปสู่ข้อสรุปได้ว่า ผู้ฟ้องคดี
สามารถใช้หูฟังดังกล่าวในการทุจริตการสอบได้ตลอดเวลา แต่ผู้เข้าสอบก็ได้หักล้างข้อสรุปดังกล่าว
ด้วยพฤติการณ์แวดล้อมต่าง ๆ เช่น การที่คณะกรรมการคุมสอบได้นำหูฟังมาตรวจสอบในทันทีหลังจาก
ที่ตรวจพบว่าผู้เข้าสอบแต่ก็ไม่ปรากฏว่า หูฟังได้เชื่อมต่อกับอุปกรณ์สื่อสารใด ๆ รวมถึงการพิเคราะห์จาก
ลักษณะภายนอกของ AirPods แล้ว ก็จะพบว่าอุปกรณ์ดังกล่าวโดดเด่นเกินกว่าจะใช้ในการทุจริตการสอบได้๔๐
ซึ่งศาลปกครองสูงสุดเห็นว่าข้อเท็จจริงเหล่านี้เพียงพอที่จะหักล้างข้อสรุปว่าผู้ฟ้องคดีมีเจตนาที่จะใช้
AirPods เพื่อการทุจริตการสอบได้  ด้วยเหตุนี้ ศาลปกครองสูงสุดจึงวินิจฉัยคดีไปในแนวทางที่แตกต่าง
จากศาลปกครองชัน้ต้นในคดีเดียวกัน โดยเห็นว่าพฤติการณ์ที่ว่าระเบียบการสอบกำหนดให้การนำอุปกรณ์
สื่อสารเข้ามาในห้องสอบเป็นการกระทำที่ถือว่าเป็นการทุจริตการสอบก็ตาม ก็ยังไม่เพียงพอต่อการลงโทษ
ผู้ฟ้องคดีโดยการไม่ตรวจข้อสอบได้ หากไม่มีพยานหลักฐานเพียงพอที่จะพิสูจน์ถึงเจตนาที่จะทุจริตการสอบได้

นอกจากนี้  คำพิพากษาฉบับนี้ยังเป็นการชี้ให้ เห็นถึงความสำคัญ
ของการนำสืบพยานหลักฐานในชัน้ของการพิจารณาทางปกครองอีกด้วย เนื่องจากการจะใช้ดุลพินิจไปในทาง
ที่กระทบสิทธิบุคคลใดบุคคลหนึ่งนั้น ต้องมีข้อเท็จจริงประกอบดุลพินิจที่ชัดเจนเพียงพอต่อการพิสูจน์ข้อเท็จจริง
ดังจะเห็นได้จากการที่พระราชบัญญัติวิธีปฏิบัติราชการทางปกครอง พ.ศ. ๒๕๓๙ ได้กำหนดเครื่องมือให้แก่
ฝ่ายปกครองในการแสวงหาข้อเท็จจริงเพื่อสนับสนุนการใช้ดุลพินิจของตน และหลักประกันสิทธิของคู่กรณี
ในการพิจารณาทางปกครองที่จะได้รับฟังข้อเท็จจริงอย่างเพียงพอและโต้แย้งแสดงพยานหลักฐานของตน
รวมไปถึงสิทธิในการขอตรวจดูเอกสารหรือพยานหลักฐานเพื่อการโต้แย้งหรือชี้แจงหรือป้องกันสิทธิของตน
ไว้ในส่วนที่ ๓ เรื่องการพิจารณา  โดยเฉพาะอย่างยิ่ง มาตรา ๒๙ (๑) แห่งพระราชบัญญัติดังกล่าวที่กำหนด
หน้าที่ให้เจ้าหน้าที่แสวงหาพยานหลักฐานทุกอย่างที่เกี่ยวข้องและจำเป็นต่อการพิสูจน์ข้อเท็จจริงเพื่อนำมา
ปรับใช้กับข้อกฎหมายที่เกี่ยวข้อง เมื่อการดำเนินการสอบเป็นการพิจารณาทางปกครองตามความหมาย
ของมาตรา ๕ แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ การดำเนินการสอบจึงเป็น
การพิจารณาทางปกครองอย่างหนึ่งที่อยู่ภายใต้บังคับของบทบัญญัติในหมวด ๓ แห่งพระราชบัญญัติดังกล่าว
อีกด้วย  ด้วยเหตุนี้ ในกรณีที่คณะกรรมการสอบประสงค์จะกำหนดโทษแก่ผู้เข้าสอบที่ทุจริตการสอบ
จึงมีหน้าที่ที่จะต้องเก็บพยานหลักฐานในทันทีที่พบการทุจริตการสอบและเก็บพยานหลักฐานให้ครอบคลุม
มากที่สุดเท่าที่จะทำได้ เพื่อใช้ในการกำหนดดุลพินิจพิจารณาไม่ตรวจข้อสอบต่อไป


๓๙ รายละเอียดเป็นไปตามข้อ ๒.๑.๓ ข้างต้น
๔๐ อย่างไรก็ตาม สมควรตั้งข้อสังเกตต่อไปว่า การให้เหตุผลในทำนองที่ว่า ผู้ฟ้องคดีมีความรู้ความสามารถ

ในการทำข้อสอบและมีแนวโน้มที่จะทำข้อสอบได้โดยไม่ต้องอาศัยความช่วยเหลือใด ๆ นั้น แม้ไม่ใช่เหตุผลที่จะชี้ให้เห็นว่า
บุคคลใดบุคคลหนึ่งได้กระทำการอย่างใดอย่างหนึ่งอันมีลักษณะเป็นการทุจริตการสอบหรือไม่ก็ตาม เนื่องจากการที่บุคคลใด
บุคคลหนึ่งจะทุจริตการสอบนั้น เกิดจากเจตนาที่แตกต่างกันหลายประการ ไม่ว่าจะเกิดจากการที่ผู้เข้าสอบรู้ตัวอยู่แล้วว่า
ตนไม่มีความสามารถหรือความพร้อมพอที่จะทำข้อสอบให้ได้คะแนนในระดับที่ตนต้องการได้ หรือผู้เข้าสอบรู้ตัวว่าตนเอง
มีความรู้ความสามารถหรือมีความพร้อมพอที่จะทำข้อสอบให้ได้คะแนนในระดับที่ตนต้องการได้ แต่ต้องการเสริมสร้าง
ความมั่นใจว่าตนจะได้คะแนนในระดับที่คาดหวังไว้อย่างแท้จริง แต่ศาลปกครองก็ได้ใช้เหตุผลดังกล่าวประกอบเหตุผลอื่น ๆ
ดังที่กล่าวไว้ข้างต้น เพื่อเพิ่มน้าหนักในการหักล้างข้อสันนิษฐานว่าผู้เข้าสอบมีเจตนาที่ทุจริตการสอบนั่นเอง


สำนักวิจัยและวิชาการ  สำนักงานศาลปกครอง  ๑๙๕



๒.๒.๑ กรณีที่ศาลปกครองเห็นว่าการไม่ปฏิบัติตามระเบียบการสอบในลักษณะ
ดังกล่าวเป็นเหตุให้คณะกรรมการสอบปฏิเสธการประเมินผลข้อสอบได้ทั้งหมด และสามารถกำหนด
โทษที่มีความรุนแรงเท่ากับการทุจริตการสอบได้

กรณีที่ศาลปกครองเห็นว่าการไม่ปฏิบัติตามระเบียบการสอบในลักษณะ
ดังกล่าว เป็นเหตุให้คณะกรรมการสอบปฏิเสธการประเมินผลข้อสอบได้ทั้งหมด และสามารถกำหนดโทษ
ที่มีความรุนแรงเท่ากับการทุจริตการสอบได้ เช่น กรณีการไม่ขีดเส้นใต้จบข้อของทุกข้อที่ตอบด้วยปากกา
สีเดียวกันกับที่เขียนในสมุดคำตอบในการสอบคัดเลือกตุลาการศาลปกครอง (คำพิพากษาศาลปกครองกลางที่
บ. ๒๒๕/๒๕๖๓)

โดยข้อเท็จจริงในคดีนี้มีอยู่ว่า ผู้ฟ้องคดีเป็นผู้เข้าสอบคัดเลือกเป็นตุลาการ
ประจำศาลปกครองชัน้ต้น แต่ไม่ปรากฏรายชื่อว่าผู้ฟ้องคดีได้รับคัดเลือก ผู้ฟ้องคดีจึงได้ขอตรวจดู
กระดาษคำตอบ โดยในการตรวจดูกระดาษคำตอบปรากฏว่า ผู้ฟ้องคดีได้รับการประเมินให้ได้คะแนน
๐ คะแนน ในข้อสอบทุกข้อ เนื่องจากผู้ฟ้องคดีไม่ได้ขีดเส้นใต้จบข้อสอบทุกข้อที่ตอบด้วยปากกาสีเดียวกัน
กับที่เขียนในสมุดคำตอบ  อย่างไรก็ตาม ผู้ฟ้องคดีเห็นว่าหลักเกณฑ์ที่เกี่ยวข้องกับการขีดเส้นใต้นั้น
มีขึ้นเพื่อป้องกันการทุจริตการสอบ เมื่อไม่ปรากฏพฤติการณ์ว่า ผู้ฟ้องคดีได้กระทำการใด ๆ ที่มีลักษณะ
เป็นการทุจริตการสอบ เป็นแต่เพียงความหลงลืมไม่รอบคอบของผู้ฟ้องคดีในการขีดเส้นใต้ การหลงลืมดังกล่าว
จึงไม่ใช่สาระสำคัญที่ทำให้การเขียนคำตอบข้อสอบของผู้ฟ้องคดีต้องเสียไปทั้งหมดแต่อย่างใด การที่
ผู้ถูกฟ้องคดีทั้งสองไม่ตรวจกระดาษคำตอบของผู้ฟ้องคดี จึงเป็นการกระทำที่ไม่ชอบด้วยกฎหมาย ผู้ฟ้องคดี
จึงนำคดีมาฟ้องต่อศาลปกครองเพื่อขอให้ศาลมีคำพิพากษาหรือคำสั่งเพิกถอนประกาศผลการสอบ
ในส่วนของผู้ฟ้องคดี และให้ผู้ถูกฟ้องคดีที่ ๑ (คณะกรรมการตุลาการศาลปกครอง) โดยผู้ถูกฟ้องคดีที่ ๒
(คณะกรรมการสอบคัดเลือกบุคคลเพื่อแต่งตั้งเป็นตุลาการประจำศาลปกครองชัน้ต้น) ดำเนินการตรวจ
สมุดคำตอบของผู้ฟ้องคดีต่อไป

ศาลปกครองกลางพิเคราะห์แล้วเห็นว่า การกำหนดระเบียบให้มีการขีดเส้นใต้จบ
ในแต่ละข้อด้วยปากกาสีเดียวกันกับที่ใช้ในการตอบข้อสอบนั้น มีวัตถุประสงค์เพื่อป้องกันมิให้เกิดการทุจริต
การสอบด้วยการเติมข้อความต่อจากข้อความที่ผู้เข้าสอบได้เขียนไว้ ระเบียบในข้อดังกล่าวจึงเป็น “เงื่อนไข
อันเป็นสาระสำคัญประการหนึ่งในการสอบข้อเขียนที่ผู้เข้ารับการทดสอบทุกคนย่อมต้องอยู่ภายใต้บังคับ
ที่ต้องปฏิบัติตามอย่างเคร่งครัด”๔๑ หากผู้เข้าสอบรายใดรายหนึ่งไม่ปฏิบัติตามระเบียบการสอบในข้อดังกล่าว
ย่อมส่งผลให้กระดาษคำตอบของผู้เข้าสอบรายนั้นไม่ได้รับการตรวจให้คะแนน เมื่อผู้เข้าสอบมิได้ปฏิบัติ
ตามระเบียบที่เป็นสาระสำคัญของการสอบในข้อดังกล่าว ก็ย่อมส่งผลทำให้ผู้ฟ้องคดีไม่ได้รับการพิจารณา
ตรวจสมุดคำตอบ การที่ผู้ถูกฟ้องคดีประกาศผลการสอบโดยไม่ปรากฏชื่อของผู้ฟ้องคดี โดยให้เหตุผลว่า
ผู้ฟ้องคดีไม่ได้ขีดเส้นใต้จบในแต่ละข้อด้วยปากกาสีเดียวกันกับที่ใช้ในการตอบข้อสอบ จึงเป็นการออกประกาศ
ที่ชอบด้วยกฎหมายแล้ว

จากคำพิพากษาฉบับดังกล่าวจะเห็นได้ว่า ศาลปกครองกลางมีความเห็น
ไปในแนวทางที่ว่า ระเบียบการสอบในข้อที่กำหนดให้ผู้ เข้าสอบต้องขีดเส้นใต้ด้วยปากกาสีเดียวกันกับ
ที่ใช้ในการเขียนตอบข้อสอบนั้น เป็นข้อปฏิบัติที่เป็นสาระสำคัญของการสอบคัดเลือกตุลาการศาลปกครอง
เนื่องจากเป็นมาตรการที่คณะกรรมการสอบนำมาใช้เพื่อป้องกันการทุจริตการสอบ  อย่างไรก็ตาม ดังที่กล่าวไว้


๔๑ คำพิพากษาศาลปกครองกลางที่ ๘/๒๕๖๓, หน้า ๘.


๑๙๖  รวมบทความทางวิชาการ (เอกสารอิเล็กทรอนิกส์) เล่ม ๓


ข้างต้นแล้วว่า เหตุผลเพื่อป้องกันการทุจริตการสอบแต่เพียงอย่างเดียวยังไม่เพียงพอต่อการที่จะทำให้
ระเบียบการสอบในข้อดังกล่าวนั้นเป็นระเบียบการสอบที่ชอบด้วยกฎหมาย แต่ต้องเป็นมาตรการที่ป้องกัน
การทุจริตการสอบได้อย่าง “พอสมควรแก่เหตุ” อีกด้วย  ด้วยเหตุนี้ จึงมีประเด็นต้องพิจารณาต่อไปว่า
การกำหนดให้ผู้เข้าสอบต้องขีดเส้นใต้ด้วยปากกาสีเดียวกันกับที่ใช้ในการเขียนตอบข้อสอบเป็นมาตรการ
ที่ชอบด้วยหลักความพอสมควรแก่เหตุหรือไม่

เมื่อพิจารณาจากเหตุผลที่ศาลปกครองได้ให้ไว้ในคำพิพากษาแล้ว ระเบียบ
การสอบในลักษณะดังกล่าวเป็นสาระสำคัญของกระบวนการประเมินความรู้ความสามารถ เนื่องจาก
เป็นระเบียบที่มีวัตถุประสงค์เพื่อป้องกันการทุจริตการสอบด้วยการเติมข้อความเข้าไปในกระดาษคำตอบ
อย่างไรก็ตาม หากมีการเติมข้อความเข้าไปเช่นนั้นจริง วิญญูชนทั่วไปย่อมสังเกตเห็นถึงความแตกต่างระหว่าง
ลายมือของผู้เข้าสอบและลายมือของผู้ที่เติมข้อความเข้าไปได้ การเติมข้อความเข้าไปในกระดาษคำตอบ
ด้วยลายมือของบุคคลอื่นย่อมเป็นไปได้ยาก หรือแม้การเติมข้อความด้วยลายมือของผู้ตรวจข้อสอบ
หรือผู้เข้าสอบเองก็ย่อมทำได้ก็ต่อเมื่อกระบวนการในการเก็บรักษาข้อสอบเกิดข้อบกพร่ องอย่างร้ายแรง
เท่านั้น เมื่อพิจารณาในแง่มุมดังกล่าวแล้ว แม้การขีดเส้นใต้ท้ายคำตอบในทุกข้อจะเป็นมาตรการที่อาจบรรลุ
วัตถุประสงค์ในการป้องกันมิให้บุคคลอื่นเติมข้อความเข้าไปในกระดาษคำตอบได้จริงก็ตาม แต่วิธีการ
ที่มีประสิทธิภาพในการป้องกันการทุจริตการสอบมากกว่าและกระทบเสรีภาพในการประกอบอาชีพ
ของผู้เข้าสอบน้อยกว่า ก็คือ การพัฒนามาตรฐานในการเก็บรักษากระดาษคำตอบให้ปราศจากข้อสงสัย
ต่อสาธารณชนมากยิ่งขึ้น

ด้วยเหตุนี้ เหตุผลที่เป็นไปได้มากกว่า คือ เหตุผลเพื่อป้องกันการทำสัญลักษณ์
ผู้เข้าสอบและผู้ตรวจข้อสอบด้วยการนัดหมายการขีดเส้นใต้ในรูปแบบใดแบบหนึ่งไว้โดยเฉพาะเจาะจง
อย่างไรก็ตาม มีประเด็นต้องพิจารณาต่อไปว่า มาตรการดังกล่าวเป็นมาตรการที่ชอบด้วยหลัก “ความจำเป็น”
อันเป็นส่วนหนึ่งของหลักความพอสมควรแก่เหตุหรือไม่ กล่าวคือ มีมาตรการอื่นที่สามารถป้องกันการทุจริต
การสอบที่กระทบเสรีภาพในการประกอบอาชีพน้อยกว่าการลงโทษผู้ที่ไม่ขีดเส้นใต้ด้วยการพิจารณา
ไม่ตรวจให้คะแนนหรือไม่ และข้อเท็จจริงที่ว่า การสอบดังกล่าวเป็นการสอบเพื่อคัดเลือกตุลาการศาลปกครอง
จะเป็นข้อเท็จจริงที่ทำให้การออกแบบระเบียบการสอบเพื่อจำกัดเสรีภาพในการประกอบอาชีพได้มากกว่า
การสอบคัดเลือกในรูปแบบอื่นหรือไม่นั้น เป็นประเด็นที่ศาลปกครองยังไม่ได้พิเคราะห์ให้เห็นอย่างชัดเจน
ในคดีนี้

๓. การตีความระเบียบการสอบให้สอดคล้องกับเสรีภาพในการประกอบอาชีพและความเสมอภาค
ระหว่างผู้เข้าสอบ

จากการศึกษาเปรียบเทียบหลักการทางทฤษฎีและแนวคำพิพากษาของศาลปกครองไทย
และเยอรมันแล้ว จะสามารถกำหนดแนวทางในการตีความระเบียบการสอบให้สอดคล้องกับเสรีภาพ
ในการประกอบอาชีพและความเสมอภาคระหว่างผู้เข้าสอบ พร้อมทั้งอุปสรรคที่อาจเกิดขึ้นในการวินิจฉัยคดี
ตามแนวทางดังกล่าวได้ ดังต่อไปนี้

๓.๑ แนวทางการตีความที่เป็นไปได้
ถึงแม้ระเบียบการสอบจะกำหนดให้การกระทำอย่างใดอย่างหนึ่งเป็นความผิดที่มี

โทษรุนแรงเทียบเคียงกับการทุจริตการสอบก็ตาม แต่มิใช่ว่าการใช้ดุลพินิจลงโทษผู้เข้าสอบโดยอาศัยฐาน
ทางกฎหมายเช่นว่านั้นจะเป็นการลงโทษที่ชอบด้วยกฎหมายเสมอไป เพราะการใช้ดุลพินิจที่เกี่ยวข้องกับ


สำนักวิจัยและวิชาการ  สำนักงานศาลปกครอง  ๑๙๗


การตรวจข้อสอบนั้น เป็นการใช้ดุลพินิจที่กระทบต่อเสรีภาพในการประกอบอาชีพของผู้เข้าสอบเสมอ
ด้วยเหตุนี้ การที่คณะกรรมการสอบปฏิเสธการตรวจข้อสอบให้แก่ผู้เข้าสอบที่ไม่ปฏิบัติให้เป็นไปตาม
ระเบียบการสอบในลักษณะดังกล่าว โดยไม่แสวงหาข้อเท็จจริงเสียก่อนว่าผู้เข้าสอบรายนั้นได้กระทำการ
อย่างใดอย่างหนึ่งอันมีลักษณะเป็นการทุจริตการสอบ (หรืออย่างน้อยที่สุดเป็นการพยายามทุจริตการสอบ)
หรือไม่นั้น เป็นการพิจารณาทางปกครองที่ไม่ชอบด้วยหลักการแสวงหาข้อเท็จจริงตามพระราชบัญญัติ
วิธีปฏิบัติราชการทางปกครอง พ.ศ. ๒๕๓๙ ที่กำหนดหน้าที่ให้ฝ่ายปกครองต้องแสวงหาข้อเท็จจริงให้ครบถ้วน
ก่อนที่จะใช้ดุลพินิจไปในแนวทางใดแนวทางหนึ่ง  โดยเฉพาะอย่างยิ่ง การใช้ดุลพินิจไปในแนวทางที่มีผลกระทบ
ต่อคู่กรณีในการพิจารณาทางปกครองอย่างร้ายแรงดังเช่นในกรณีของการใช้ดุลพินิจในการไม่ตรวจข้อสอบ
ทั้งฉบับเช่นนี้ คณะกรรมการสอบจึงจำเป็นต้องแสวงหาพยานหลักฐานให้เห็นถึงเจตนาของผู้ฟ้องคดีที่จะทุจริต
การสอบเสียก่อน จึงอาจกล่าวโดยสรุปได้ว่า การใช้ดุลพินิจไม่ตรวจข้อสอบด้วยเหตุที่ผู้เข้าสอบ ไม่ปฏิบัติ
ตามระเบียบการสอบบางประการ แต่คณะกรรมการไม่อาจหาหลักฐานพิสูจน์ถึงเจตนาที่จะทุจริตการสอบได้นั้น
เป็นการใช้ดุลพินิจที่ไม่ชอบด้วยกฎหมาย ไม่ว่าจะพิจารณาจากแง่มุมของการคุ้มครองสิทธิในการประกอบอาชีพ
ของผู้เข้าสอบ หรือในแง่มุมของการแสวงหาข้อเท็จจริงให้ครบถ้วนก่อนการใช้ดุลพินิจก็ตาม

เมื่อพิเคราะห์ถึงแนวคำวินิจฉัยของศาลปกครองไทยแล้ว จะเห็นได้ว่า ในคำพิพากษา
ศาลปกครองไทยส่วนใหญ่ก็ได้วินิจฉัยคดีไปในแนวทางดังกล่าวเช่นเดียวกัน เพียงแต่มิได้กล่าวถึงหลักการ
หรือบทบัญญัติของรัฐธรรมนูญที่เกี่ยวข้องกับการคุ้มครองสิทธิเสรีภาพของประชาชนโดยตรงดังเช่น
ที่ปรากฏในคำพิพากษาของศาลปกครองเยอรมัน ซึ่งผู้เขียนเห็นว่า ศาลปกครองในฐานะองค์กรของรัฐ
ที่ผกพันูต่อหน้าที่ในการคุ้มครองสิทธิเสรีภาพของประชาชน สามารถนำบทบัญญัติของรัฐธรรมนูญมาปรับใช้
ในการวินิจฉัยคดีที่ เกี่ยวข้องกับดุลพินิจในการสอบได้โดยตรง และควรนำหลักการหรือบทบัญญัติ
ของรัฐธรรมนูญที่เกี่ยวข้องกับการคุ้มครองสิทธิเสรีภาพของประชาชนมาพิเคราะห์อย่างละเอียดเพื่อเสริมสร้าง
ความเชื่อมั่นต่อประชาชนในผลของคำพิพากษามากยิ่งขึ้น  โดยเฉพาะอย่างยิ่ง ในคดีที่เกี่ยวข้องกับการไม่ปฏิบัติ
ตามระเบียบการสอบนั้น การวิเคราะห์ถึง “ความเหมาะสม” (Geeignetheit, suitability)๔๒ ของบทกำหนดโทษ
ตามระเบียบการสอบและการใช้ดุลพินิจลงโทษผู้เข้าสอบในแต่ละกรณี เนื่องจากในกรณีดังกล่าวฝ่ายปกครอง
มักจะสามารถกำหนดมาตรการที่กำหนดมาตรการอื่น ๆ ที่มีประสิทธิภาพเท่าเดิมแต่กระทบสิทธิของผู้เข้าสอบ
น้อยกว่ามาตรการที่กำหนดไว้เดิมได้ นั่นก็คือ การเพิ่มประสิทธิภาพของกระบวนการสอบโดยภาพรวม
โดยเฉพาะอย่างยิ่ง การสร้างความตระหนักรู้ให้แก่ผู้เข้าสอบให้ทราบถึงกฎเกณฑ์ต่าง ๆ ที่จะใช้ในการสอบ
และความเข้มงวดในการตรวจสอบสิ่งที่ผู้เข้าสอบนำเข้ามาในบริเวณห้องสอบ

๓.๒ อุปสรรคที่อาจเกิดขึ้น
ถึงแม้แนวทางการตีความในลักษณะที่กล่าวมาข้างต้นเป็นการตีความที่สอดคล้อง

กับหลักการคุ้มครองเสรีภาพในการประกอบอาชีพก็ตาม แต่เมื่อพิจารณาถึงสถานการณ์ปัจจุบัน
ที่เทคโนโลยีมีความทันสมัยมากยิ่งขึ้นเรื่อย ๆ และมีความจำเป็นในการจัดการสอบออนไลน์มากยิ่งขึ้นแล้ว
ปัจจัยทั้งสองปัจจัยดังกล่าวเป็นสิ่งที่ทำให้การควบคุมกระบวนการสิบมอให้มีการทุจริตการสอบสามารถ
กระทำได้ยากยิ่งขึ้น และอาจทำให้มีผู้ที่อาศัยประโยชน์จากแนวคำวินิจฉัยของศาลปกครองที่เป็นไปในแนวทาง
ที่คุ้มครองเสรีภาพในการประกอบอาชีพมากยิ่งขึ้น จึงมีประเด็นที่ควรพิจารณาต่อไปว่า การลงโทษผู้ที่มิได้


๔๒ ในที่นี้ หมายถึง หลัก “ความเหมาะสม” (Geeignetheit, suitability) ที่เป็นส่วนหนึ่งของหลักความพอสมควร
แก่เหตุ


๑๙๘  รวมบทความทางวิชาการ (เอกสารอิเล็กทรอนิกส์) เล่ม ๓


เจตนาทุจริตการสอบ แต่ประมาทเลินเล่อ กระทำการบางประการที่ผิดระเบียบการสอบด้วยการตัดคะแนนบางส่วน
สามารถกระทำได้หรือไม่ เนื่องจากมาตรการดังกล่าวมีส่วนช่วยส่งเสริมให้ผู้เข้าสอบมีส่วนในการระมัดระวัง
ตนเองมิให้ฝ่าฝืนระเบียบการสอบ ทั้งยังเป็นมาตรการที่มิได้กระทบต่อเสรีภาพในการประกอบอาชีพ
ของผู้เข้าสอบจนเกินสมควรแก่เหตุดังเช่นในกรณีของการไม่ตรวจข้อสอบทั้งฉบับอีกด้วย ซึ่งมาตรการดังกล่าว
สามารถกระทำได้ง่ายกว่าในกรณีของการตรวจข้อสอบอัตนัย เนื่องจากผู้ตรวจข้อสอบสามารถนำข้อเท็จจริง
ที่ว่าผู้เข้าสอบไม่ปฏิบัติตามระเบียบการสอบที่เกี่ยวข้องกับการป้องกันการทุจริตการสอบ มาเป็นเกณฑ์
ในการพิจารณาตัดคะแนนบางส่วนได้ แต่ในกรณีของการสอบปรนัยนั้น มักมีการแบ่งสัดส่วนของคะแนน
แต่ละข้อไว้อย่างชัดเจนแล้ว (ซึ่งโดยส่วนใหญ่ ก็คือ ๑ ข้อ ต่อ ๑ คะแนน) จึงมีปัญหาว่า การตัดคะแนน
บางส่วนโดยที่ระเบียบการสอบมิได้กำหนดสัดส่วนในการตัดคะแนนไว้ล่วงหน้า จะสามารถกระทำได้หรือไม่
หากพิจารณาในแง่ของหลักความชัดเจนและแน่นอนของกฎหมาย ซึ่งมาตรการในการตัดคะแนนบางส่วนนั้น
ยังไม่ปรากฏทั้งในคำพิพากษาของศาลปกครองเยอรมันและศาลปกครองไทย จึงเป็นสิ่งที่ศาลปกครองไทย
สมควรพิเคราะห์ถึงความเป็นไปได้และวางหลักการที่ชัดเจนต่อไป

สรุป
การใช้ดุลพินิจในการตรวจข้อสอบต้องคำนึงถึงการประกันความเสมอภาคระหว่างผู้เข้าสอบ

ไปพร้อมกับเสรีภาพในการประกอบอาชีพของผู้เข้าสอบประกอบกันเสมอ แม้จะเกิดกรณีที่ผู้เข้าสอบปฏิบัติ
ไม่เป็นไปตามระเบียบการสอบก็ตาม ด้วยเหตุนี้ หากการปฏิบัติไม่เป็นไปตามระเบียบยังไม่ถึงขั้นที่เป็นการเจตนา
ทุจริตการสอบ เช่น การหลงลืมนำอุปกรณ์ต้องห้ามเข้าไปในห้องสอบ การลืมระบายชุดข้อสอบที่ได้รับ
ลงไปในกระดาษคำตอบ การระบายเลขประจำตัวสอบผิดพลาด การลืมขีดเส้นใต้ไว้ท้ายคำตอบแต่ละข้อ
การลงโทษผู้เข้าสอบรายนั้นด้วยการใช้ดุลพินิจไม่ตรวจข้อสอบทั้งฉบับย่อมไม่ชอบด้วยหลักความพอสมควร
แก่เหตุ

อย่างไรก็ตาม หากไม่มีมาตรการลงโทษใด ๆ เลย ก็ย่อมเป็นการสนับสนุนให้ผู้เข้าสอบ
ขาดความระมัดระวังในการปฏิบัติตนให้เป็นไปตามระเบียบการสอบ ซึ่งบางกรณีเป็นมาตรการที่กำหนดไว้
ล่วงหน้าเพื่อป้องกันการทุจริตการสอบ (preventative) ด้วยเหตุนี้ มาตรการลงโทษที่เป็นไปได้สำหรับ
กรณีเช่นนี้ คือ การใช้ดุลพินิจตัดคะแนนของผู้เข้าสอบบางส่วน ซึ่งเป็นมาตรการที่สามารถปฏิบัติได้โดยไม่มี
อุปสรรคมากนักในกรณีของการตรวจข้อสอบอัตนัย เนื่องจากผู้ตรวจข้อสอบสามารถนำข้อเท็จจริงที่ว่า
ผู้เข้าสอบไม่ปฏิบัติตามระเบียบการสอบที่เกี่ยวข้องกับการป้องกันการทุจริตการสอบมาเป็นเกณฑ์ประกอบ
ในการให้คะแนนได้ แต่ในกรณีของการตรวจข้อสอบปรนัยซึ่งมีการกำหนดสัดส่วนการให้คะแนนในแต่ละข้อ
ไว้ล่วงหน้าและแคบกว่าในกรณีของข้อสอบอัตนัยนั้นไม่สามารถนำหลักเกณฑ์เช่นเดียวกันกับการสอบอัตนัย
มาใช้ในการพิจารณาให้คะแนนได้  ด้วยเหตุนี้ การใช้มาตรการตัดคะแนนบางส่วนย่อมเป็นไปได้ยากกว่า
ในกรณีของข้อสอบอัตนัย ซึ่งมาตรการในการตัดคะแนนบางส่วนนั้น ยังไม่ปรากฏทั้งในคำพิพากษา
ของศาลปกครองเยอรมันและศาลปกครองไทย จึงเป็นสิ่งที่ศาลปกครองไทยสมควรพิเคราะห์ถึงความเป็นไปได้
และวางหลักการที่ชัดเจนต่อไป



























๒. การบรรยายทางวิชาการ









หลักการระวังไว้ก่อนในกฎหมายสิ่งแวดล้อม*
(Le principe de précaution en droit de l’environnement)


Prof. Wanda MASTOR**

Université Toulouse Capitole

* **

ก่อนที่ประเทศฝรั่งเศสจะนำหลักการระวังไว้ก่อนในกฎหมายสิ่งแวดล้อมมาใช้ในระบบ
กฎหมายภายในของฝรั่งเศส โดยเริ่มจากเป็นหลักการที่มีคุณค่าระดับกฎหมายของฝ่ายนิติบัญญัติ และตามด้วย
หลักการที่มีคุณค่าระดับรัฐธรรมนูญนั้น หลักการระวังไว้ก่อนในกฎหมายสิ่งแวดล้อมนี้เป็นเพียงหลักพื้นฐาน
ตามกฎหมายระหว่างประเทศ จากที่เป็นเพียงหลักการชี้นำที่ "สวยหรู" ก็ค่อย ๆ พัฒนาเป็นกฎเกณฑ์ทาง
กฎหมายที่มีผลผกพันูภายในประเทศฝรั่งเศส จนปัจจุบันกลายเป็นหลักกฎหมายที่ศาลในประเทศฝรั่งเศส
ใช้ในการพิจารณาพิพากษาคดี  ดังนั้น เค้าโครงการบรรยายจะตามรอยพัฒนาการทางกฎหมายที่น่าสนใจ
เป็นพิเศษซึ่งในแง่มุมหนึ่งจะเห็นว่า มีความ “ยึดโยงเกาะติด” กับการที่ประชาคมโลกตระหนักรู้ถึงความจำเป็น
อย่างยิ่งยวดในการดูแลโลกของเรา

เริ่มต้นความเป็นมาของพัฒนาการ หลักการระวังไว้ก่อนเป็นเพียงเป้าหมายหรือวัตถุประสงค์
ที่ต้องพยายามทำให้สำเร็จ โดยบทบัญญัติกฎหมายระหว่างประเทศจะมีลักษณะเป็นเพียงการประกาศ
และไม่ได้บังคับ โดยความตระหนักรับรู้ที่จะให้มีผลบังคับค่อย ๆ เกิดขึ้นและเพิ่มมากขึ้นจากการที่ประเทศต่าง ๆ
นำหลักการนี้ ไปใช้บังคับ โดยเมื่อปี ค.ศ. ๑๙๙๕ ประเทศฝรั่งเศสได้ยกระดับคุณค่าทางกฎหมาย
โดยเปลี่ยนหลักการสวยหรูที่ไม่มีผลผกพันูนี้ ให้เป็นหลักการที่มีคุณค่าทางกฎหมายระดับรัฐบัญญัติ จากนั้น
ในปี ค.ศ. ๒๐๐๕ จึงยกระดับการให้คุณค่าทางกฎหมายว่า หลักการระวังไว้ก่อนในกฎหมายสิ่งแวดล้อม
เป็นหลักการที่มีค่าเป็นรัฐธรรมนูญ และตามหลักเหตุผลแล้ว หลักการระวังไว้ก่อนที่กลายเป็นกฎหมาย
ซึ่งมีผลผกพันูก็จะกลายเป็นเครื่องมือในการพิจารณาพิพากษาคดีของศาล และมีแนวโน้มที่หลักการนี้จะมี
การหยิบยกมาใช้ในการต่อสู้คดีในศาลทั้งหลายมากขึ้น แต่หากพิจารณาเขตอำนาจศาลตามรัฐธรรมนูญแล้ว
ศาลที่จะหยิบยกหลักการระวังไว้ก่อนมาใช้พิจารณาพิพากษาคดีพิพาทก็จะเป็นศาลปกครองยิ่งกว่า
ศาลรัฐธรรมนูญ (คณะตุลาการรัฐธรรมนูญ) เพราะศาลรัฐธรรมนูญมีขอบเขตอำนาจในการพิจารณา
ความชอบด้วยรัฐธรรมนูญของบทบัญญัติแห่งกฎหมาย

ดังนั้น จากเส้นทางแห่งพัฒนาการของหลักการนี้ เค้าโครงการบรรยายจึงแบ่งเป็น ๓ ส่วน
คือ ส่วนแรก พิจารณาหลักการระวังไว้ก่อนในฐานะ “คำประกาศเจตจำนง” จากนั้น ส่วนที่สอง พิจารณา
หลักการระวังไว้ก่อนในลักษณะเป็นกฎเกณฑ์ทางกฎหมายที่มีผลผกพันูบังคับ และ ส่วนที่สาม หลักการ
ระวังไว้ก่อนในฐานะเป็นเครื่องมือในการพิจารณาพิพากษาคดี




* เผยแพร่ครั้งแรกในอินทราเน็ตสำนักวิจัยและวิชาการ เดือนมีนาคม ๒๕๖๖
** การบรรยายทางวิชาการ เมื่อวันพฤหัสบดีที่ ๘ ธันวาคม ๒๕๖๕ ณ ห้องสัมมนา ๒ (แนวลาด) ชัน้ B1

สำนักงานศาลปกครอง ถอดความและเรียบีเรยงโดย นางสิาวอภญญา แก้วกำเหนิด พนักงานคดีปกครองชำนาญการพิเศษ
กลุ่มสนับสนุนวิชาการคดีปกครอง สำนักวิจัยและวิชาการ สำนักงานศาลปกครอง




สำนักวิจัยและวิชาการ  สำนักงานศาลปกครอง  ๒๐๑



ในเบื้องต้น จำเป็นต้องกล่าวถึงการให้คำนิยาม ด้วยการแยกความแตกต่างระหว่าง
หลักการระวังไว้ก่อนกับหลักการอื่นที่ใกล้เคียง ได้แก่ หลักการป้องกันล่วงหน้า (Le principe de prévention)
ซึ่งหลักการป้องกันล่วงหน้านี้เป็นทั้งหลักการลำดับแรกและเป็นทั้งส่วนเสริม ที่กล่าวว่าเป็นหลักการลำดับแรก
เพราะในทางประวัติศาสตร์แล้ว การป้องกันมาก่อนการระวัง ตามกฎหมายฝรั่งเศสเช่นเดียวกับกฎหมาย
ของประเทศอื่น การกระทำเพื่อป้องกันนั้นเป็นเรื่องที่มีมานานเช่นเดียวกับการลงโทษ และหลักป้องกันนี้
ก็เป็นเหตุผลประการหนึ่งของการดำรงอยู่ของกฎหมายปกครองฝรั่งเศส โดยเฉพาะอย่างยิ่ง  หลักกฎหมาย
ว่าด้วยการใช้อำนาจของเจ้าหน้าที่ของรัฐฝ่ายปกครองที่ใช้อำนาจเพื่อรักษาความสงบเีรยบร้อยของบ้านเมือง
(Le pouvoir de police administrativ) โดยใช้มาตรการเชิงป้องกันต่าง ๆ ก็มีเป้าหมายเพื่อให้หลักประกัน
ต่อสังคมในความสงบเีรยบร้อย (L’ordre public) ความเป็นระเบียบเรียบร้อย (Le bon ordre) ความมั่นคง
(La sûreté) ความปลอดภัย (La sécurité) และความสงบเีรยบร้อยด้านสาธารณสุข (La salubrité publique)
เจ้าหน้าที่ของรัฐฝ่ายปกครองมีหน้าที่ป้องกันความเสี่ยงที่อาจเกิดขึ้นและผลที่ตามมาของความเสี่ยงนั้น
ตามนัยนี้ มีตัวอย่างตามมาตรา ๙๗ ของกฎหมายเทศบาลฉบับเก่า ฉบับปี ค.ศ. ๑๘๘๔ ซึ่งปัจจุบันนำมา
บัญญัติไว้ในมาตรา L. 2212-2 ของประมวลกฎหมายทั่วไปว่าด้วยองค์กรปกครองส่วนท้องถิ่น ซึ่งบัญญัติว่า

“การใช้อำนาจในการรักษาความสงบเีรยบร้อยที่เป็นอำนาจของเทศบาลนั้น (...) การดูแล
เพื่อป้องกัน โดยใช้ความระมัดระวังที่เหมาะสม และเพื่อระงับ (...) อุบัติเหตุต่าง ๆ และเพื่อป้องกันโรคระบาด
ร้ายแรง เช่น กาฬโรค และเพื่อป้องกันมลพิษที่อาจเกิดขึ้นจากทุกสาเหตุ (...)”

จากที่กล่าวมา จะเห็นว่า “หลักการระวังไว้ก่อน” ตามกฎหมายเทศบาล ค.ศ. ๑๘๘๔ นั้น
ไม่มีอะไรมากไปกว่า “ความไม่ประมาท” หรือ “หลักการใช้ความระมัดระวัง” ที่เราทุกคนควรต้องปฏิบัติตาม

การต้องใช้ความระมัดระวังโดยไม่ประมาท (La prudence) และการป้องกันล่วงหน้า
(La prévention) ในกฎหมายสิ่งแวดล้อมได้กลายเป็น “หลักการระวังไว้ก่อน” ในช่วงครึ่งหลังของศตวรรษที่ ๒๐
เมื่อเกิดกระแสแนวคิดการสงวนรักษาสิ่งแวดล้อม (La préservation de l’environnement) ปรากฏขึ้น
ทั้งที่เป็นข้อกังวลหลักของสังคม ประชาชนทั่วไป และความกังวลของรัฐบาล นับแต่นั้นมาจึงมีการแยก
ความแตกต่างระหว่างหลักการป้องกันล่วงหน้า (La prévention) และหลักการระวังไว้ก่อน (La précaution)
ในกฎหมายสิ่งแวดล้อม โดยมีความแตกต่าง คือ หลักการป้องกันล่วงหน้าจะใช้กับความเสี่ยงที่พิสูจน์ได้ชัดแล้ว
ขณะที่หลักการระวังไว้ก่อนซึ่งเป็นรูปแบบหนึ่งของการกระทำหรือการปฏิบัติอย่างรอบคอบ ไม่ประมาท
จะใช้กับความเสี่ยงที่อาจเกิดขึ้น เป็นความเสี่ยงที่ไม่ชัดเจน แต่อาจเกิดขึ้นได้

หลักการระวังไว้ก่อนมีวัตถุประสงค์เพื่อวางมาตรการป้องกันความเสี่ยง เมื่อความรู้
ทางวิทยาศาสตร์และทางเทคนิคยังไม่สามารถหาข้อสรุปได้อย่างชัดเจนแน่นอน ซึ่งส่วนใหญ่จะเป็นเรื่อง
ที่เกี่ยวกับสิ่งแวดล้อมและสุขภาพ

ดังนั้น เราอาจกล่าวถึงหลักการระวังไว้ก่อนในมุมมองทางปรัชญา ซึ่งเกี่ยวโยงไปถึง
ความไม่ประมาทและความรอบคอบ หากย้อนไปในสมัยกรีกโบราณ ต้องไม่ลืมว่าสำหรับนักปรัชญากรีก
ความไม่ประมาทหรือความรอบคอบถือเป็นคุณธรรมสำคัญ (La vertus) ประการหนึ่ง แม้ว่าในหมู่นักปรัชญากรีก
คุณลักษณะของคุณธรรมที่เป็นความรอบคอบไม่ประมาทนี้ จะเป็นคุณลักษณะที่มีความกำกวมไม่ชัดเจน
แน่นอน แต่ความจริงก็ยังคงมีอยู่ว่า จะต้องมีความรอบคอบ (คำพ้องความหมาย) เชื่อมโยงอยู่เสมอ
และความรอบคอบความไม่ประมาทนี้เองก็ถูกกำหนดให้เป็นสิ่งแสดงถึงคุณธรรม อริสโตเติลได้หยิบยกคำกล่าว
ของโสกราตีส และอธิบายในหนังสือชื่อ จริยธรรมนิโกมัค (Ethique à Nicomanque) เพื่อแสดงให้เห็นว่า


๒๐๒  รวมบทความทางวิชาการ (เอกสารอิเล็กทรอนิกส์) เล่ม ๓


เป็นไปไม่ได้ที่จะมีคุณธรรมโดยปราศจากความรอบคอบ โดย “คุณธรรม” คือ ข้อกำหนดที่สอดคล้องกับ
กฎเกณฑ์ที่ถูกต้องเคร่งครัด แต่กฎเกณฑ์ที่ถูกต้องเคร่งครัดนั้น ก็คือ กฎเกณฑ์ที่เป็นไปตามความรอบคอบ
คนในยุคกรีกโบราณ ความรอบคอบความไม่ประมาทจะอยู่เหนือการกระทำทั้งหมด (praxis) อริสโตเติล
ได้นิยาม “ความรอบคอบ ความไม่ประมาท” ไว้ในบรรพที่ ๖ ของหนังสือเรื่อง จริยธรรมนิโกมัค โดยอธิบาย
ผ่านตัวอย่างของชายผู้สุขุมรอบคอบ (phronimos) ว่า : “วิธีหนึ่งที่เราจะเข้าใจธรรมชาติของความสุขุม
รอบคอบ คือ การพิจารณาว่าใครคือคนที่เราเรียกว่า เป็นคนสุขุมรอบคอบ ไม่ประมาท” จากนั้น อริสโตเติล
ได้กล่าวถึง Pericles (รัฐบุรุษ) และคนใดก็ตามที่มีเป็นคนเช่นเดียวกับ Pericles ว่าเป็น “คนสุขุมรอบคอบ
ที่มีเจตจำนงในการพิจารณาแยกแยะหรือมองเห็นว่า สิ่งใดเป็นสิ่งที่ดีสำหรับตนเองและเป็นสิ่งที่ดีสำหรับมนุษย์
โดยทั่วไปด้วย (...)” ตามที่อริสโตเติลได้อ้างถึงในผลงานก่อนหน้านี้ที่มีชื่อว่า Pythagoras, Parmenides
หรือ Anaxagoras

การย้อนไปพิจารณาปรัชญากรีกโบราณก็เพื่อทำความเข้าใจแนวคิดเรื่องการระวังไว้ก่อน
ให้ดียิ่งขึ้น และการบอกเล่าถึงปรัชญากรีกโบราณก็เป็นเพียงข้ออ้างเพื่อเตือนนักกฎหมายให้เห็น
ความสำคัญที่ไม่อาจลืมหลักปรัชญา ซึ่งหลักปรัชญามีประโยชน์สำหรับการอธิบายพัฒนาการเปลี่ยนแปลง
ของหลักการระวังไว้ก่อน จากหลักการชี้นำที่ยอดเยี่ยมสวยหรูแต่ไม่มีค่าบังคับในฐานะเป็นกฎเกณฑ์
ทางกฎหมาย ไปสู่กฎเกณฑ์ทางกฎหมายที่มีผลผกพันูบังคับ กล่าวอีกนัยหนึ่ง หลักการระวังไว้ก่อน
จำเป็นต้องมีการดำเนินการหรือมีการกระทำ หลักการระวังไว้ก่อนไม่ใช่เป็นการป้องกันเชิงรับ (อยู่เฉย  ๆ
เฝ้าระวัง) แต่เป็นการระวังเชิงรุก  มิฉะนั้น หลักการนี้จะไร้ประโยชน์ที่จะใช้ต่อสู้กับสถานการณ์ฉุกเฉิน
ด้านสภาพภูมิอากาศและภัยพิบัติอื่น ๆ ที่กำลังทำให้โลกมนุษย์เสียหาย ดังจะได้กล่าวถึงเนื้อหาการบรรยาย
โดยเริ่มจากพัฒนาการที่ประชาคมโลกมีความตื่นตัวในระดับกฎหมายระหว่างประเทศ และได้ให้กำเนิด
หลักการระวังไว้ก่อน ซึ่งในช่วงเวลานั้น หลักการนี้มีสถานะเป็นเพียงคำประกาศเท่านั้น และต่อมา
ก็มีความจำเป็นต้องทำให้หลักนี้มีผลผกพันูบังคับทางกฎหมาย

ส่วนที่หนึ่ง หลักการระวังไว้ก่อนในฐานะเป็นคำประกาศเจตจำนง

ย้อนกลับไปเมื่อปี ค.ศ. ๑๙๗๒ ซึ่งเป็นปีที่ยานอวกาศอพอลโล ๑๗ ได้ถ่ายภาพโลกของเรา
ซึ่งเป็นดาวเคราะห์ดวงหนึ่งเป็นภาพสีเป็นครั้งแรก หลังจากทศวรรษแห่งหายนะที่บีบบังคับให้ชาวโลก
ต้องตระหนักถึงความจำเป็นในการปกป้องโลก เมื่อปี ค.ศ. ๑๙๖๒ ที่กรุงลอนดอน เกิดหมอกควันที่เรียกว่า
“ซุปถั่ว” (La soupe aux pois) มีผู้เสียชีวิตมากถึง ๗๕๐ คน ซึ่งเป็นผลมาจากมลพิษทางอากาศ ในปี ค.ศ. ๑๙๖๖
เกิดเหตุการณ์กองขยะถ่านหินจากเหมืองถ่านหินที่เมือง Aberfan ประเทศเวลส์ พังถล่ม ฝังร่างเด็ก ๑๑๖ คน
และผู้ใหญ่ ๒๘ คน และในปี ค.ศ. ๑๙๖๗ เรือบรรทุกน้ามัน Torrey Canyon ได้ปล่อยน้ามันหลายล้านลิตร
ลงในทะเลบริเวณช่องแคบอังกฤษ จากนั้นอีกสองปี ในปี ค.ศ. ๑๙๖๙ เกิดน้ามันรั่วไหลลงทะเลบริเวณ
น่านน้าเมืองซานตา บาร์บารา รัฐแคลิฟอร์เนีย คร่าชีวิตนกทะเลไปประมาณ ๓,๕๐๐ ตัว ขณะที่ผู้คน
ในทวีปยุโรปต้องตกตะลึงกับการที่ปลาจำนวนมหาศาลในแม่น้าไรน์มีสารพิษตกค้างอยู่ในตั วปลา
และความแห้งแล้งได้ทำลายซาเฮล (Sahel) ซึ่งเป็นเขตพื้นที่รอยต่อบริเวณกึ่งทะเลทราย ในทะเลทรายสะฮารา
ที่แบ่งทวีปแอฟริกาเป็นเหนือและใต้ ตั้งแต่มหาสมุทรแอตแลนติกไปจนทะเลแดง ทำให้เกิดความอดอยาก
ในหมู่คนที่ยากจนที่สุดในโลกในทวีปแอฟริกา  นอกจากนี้ ชาวญี่ปุ่นต้องเศร้าโศกเสียใจและไว้อาลัย
แก่ผู้เสียชีวิต ๒,๒๖๕ คน จากพิษสารปรอทที่บริษัทสารเคมีแห่งหนึ่งปล่อยสารพิษลงน้าบริเวณอ่าวิมนามาตะ


สำนักวิจัยและวิชาการ  สำนักงานศาลปกครอง  ๒๐๓



และก็เป็นประเทศสวีเดนที่เมื่อปี ค.ศ. ๑๙๗๒ ได้ร้องขอและได้รับอินุมัตจากสมัชชา
สหประชาชาติ เพื่อจัดการประชุมสัมมนาเกี่ยวกับประเด็นปัญหาต่าง ๆ ที่เป็นความเกี่ยวข้องสัมพันธ์
ระหว่างสิ่งแวดล้อม สังคม และเศรษฐกิจ การเตรียมการสำหรับการประชุมสัมมนานี้มีอุปสรรคหลายประการ
กล่าวคือ สหภาพโซเวียตคว่าบาตรเหตุการณ์นี้เนื่องจากประเทศเยอรมนีตะวันออกถูกกีดกันไม่ให้เข้าร่วม
แต่ที่เป็นประเด็นความท้าทายที่ใหญ่กว่าก็คือ ความขัดแย้งระหว่างประเทศอุตสาหกรรมทางตอนเหนือ
และประเทศกำลังพัฒนาทางตอนใต้ เมื่อนางอินทิรา คานธี นายกรัฐมนตรีอินเดีย ได้ปราศรัยในการประชุมสัมมนา
ครั้งนี้ และกลายเป็นตัวแทนของประเทศกำลังพัฒนาที่ประกาศความวิตกกังวลของประเทศกำลังพัฒนา
โดยมีคำกล่าวสุนทรพจน์ในการประชุมเมื่อวันที่ ๑๔ มิถุนายน ค.ศ. ๑๙๗๒ ว่า

“พวกเราไม่ปรารถนาที่จะให้มีการทำลายสิ่งแวดล้อม  แต่อย่างไรก็ดี พวกเราก็ไม่อาจลืม
หรือเฉยเมยไปชั่วขณะถึงความยากจนข้นแค้นและน่าเศร้าของผู้คนจำนวนมาก และไม่ใช่ความยากจน
และความต้องการหรอกหรือที่เป็นผู้ก่อมลพิษที่ใหญ่ที่สุด ?”

แต่ในที่สุด การประชุมสหประชาชาติว่าด้วยสิ่งแวดล้อมของมนุษย์ก็ได้รับการตอบรับ
เป็นอย่างดี โดยมีประเทศสมาชิกขององค์การสหประชาชาติเข้าร่วมประชุม ๑๑๓ ประเทศ จากทั้งหมด
๑๓๒ ประเทศ การประชุมนี้มีความสำคัญอย่างมากต่อประวัติศาสตร์กฎหมายสิ่งแวดล้อม เพราะเป็น
การเปิดศักราชใหม่ของความร่วมมือระดับโลกเกี่ยวกับปัญหาสิ่งแวดล้อม ซึ่งจากการประชุมนี้เอง
ที่ให้กำเนิดแนวคิดการพัฒนาที่ยั่งยืน (Le développement durable) จนนำไปสู่การเกิดขึ้นของโครงการ
สิ่งแวดล้อมแห่งสหประชาชาติ

ปฏิญญาสตอกโฮล์มได้กำหนดให้ประเด็นปัญหาด้านสิ่ งแวดล้อมเป็นข้อกังวล
ระดับระหว่างประเทศ และเป็นจุดเริ่มต้นของการเจรจาระหว่างประเทศอุตสาหกรรมและประเทศกำลังพัฒนา
เกี่ยวกับความเชื่อมโยงระหว่างความเติบโตทางเศรษฐกิจกับปัญหามลภาวะที่เกิดขึ้นเป็นส่วนรวมทั่วโลก
(อากาศ น้า มหาสมุทร) และความเป็นอยู่ที่ดีของผู้คนทั่วโลก ปฏิญญาสตอกโฮล์มมีส่วนอย่างมากในการพัฒนา
กฎหมายสิ่งแวดล้อมระหว่างประเทศ และมรดกของปฏิญญาสตอกโฮล์มก็ยังคงดำเนินต่อมาและตกทอด
มาถึงปฏิญญาริโอปี ค.ศ. ๑๙๙๒

ในเดือนมิถุนายน ค.ศ. ๑๙๙๒ ที่เมืองริโอเดอจาเนโร ประเทศบราซิล มีการประชุม
สหประชาชาติว่าด้วยสิ่งแวดล้อมและการพัฒนา หรือที่เรียกว่าการประชุมสุดยอดดาวเคราะห์โลก
(Le Sommet planète terre) ที่ประชุมได้ประกาศปฏิญญาซึ่งเป็นความก้าวหน้าในแนวคิดเรื่องสิทธิ
ในสิ่งแวดล้อมและความรับผิดชอบของรัฐต่าง ๆ ในด้านสิ่งแวดล้อม ปฏิญญาริโอว่าด้วยสิ่งแวดล้อม
และการพัฒนาถือเป็นพยานที่แสดงถึงข้อกังวลหลัก ๒ ประการที่เกิดขึ้นในช่วง ๒๐ ปีระหว่างการประชุม
ทั้งสองครั้งนี้ (ครั้งแรก การประชุมที่สตอกโฮล์ม และครั้งที่สอง การประชุมที่ริโอ) ได้แก่ ความเสื่อมโทรม
ของสิ่งแวดล้อม และข้อที่ว่าความก้าวหน้าทางเศรษฐกิจในระยะยาวและความจำเป็นเพื่อการปกป้อง
สิ่งแวดล้อมเป็นเรื่องที่นับวันยิ่งจะต้องทำไปพร้อมกันมากยิ่งขึ้นเรื่อย ๆ

ตามหลักการข้อที่ ๑๕ ของปฏิญญาริโอปี ค.ศ. ๑๙๙๒ บัญญัติว่า “เพื่อปกป้องคุ้มครอง
สิ่งแวดล้อม รัฐทั้งหลายจะต้องกำหนดและใช้มาตรการการระวังไว้ก่อนตามกำลังความสามารถของแต่ละประเทศ
ในกรณีที่มีความเสี่ยงต่อความเสียหายร้ายแรงหรือเสี่ยงที่จะเกิดความเสียหายชนิดที่ไม่สามารถแก้ไข
ให้กลับฟื้นคืนตามเดิมได้ ก็ไม่ควรนำเอาเหตุที่วิทยาศาสตร์ไม่อาจพิสูจน์ผลได้อย่างชัดเจน มาเป็นเหตุผล
ในการที่จะยังไม่นำมาตรการที่มีประสิทธิภาพมาใช้เพื่อป้องกันความเสื่อมโทรมของสิ่งแวดล้อม”  ดังนั้น


๒๐๔  รวมบทความทางวิชาการ (เอกสารอิเล็กทรอนิกส์) เล่ม ๓


จึงเห็นได้ว่า มาตรการที่นำมาใช้นี้เป็นมาตรการที่มีวัตถุประสงค์ในการคุ้มครองสิ่งแวดล้อมและป้องกัน
ความเสื่อมโทรมของสิ่งแวดล้อม หัวใจสำคัญของการระวังไว้ก่อน คือ ความจำเป็นในการใช้มาตรการ
ที่มีประสิทธิภาพโดยเร็วที่สุดเพื่อคุ้มครองและป้องกันสิ่งแวดล้อม แม้จะเป็นกรณีที่มีความไม่แน่นอน
ทางวิทยาศาสตร์ก็ตาม ในทางกฎหมาย การระวังไว้ก่อน หมายความว่า มาตรการทั้งหลายเพื่อป้องกัน
ความเสื่อมโทรมของสิ่งแวดล้อมจะต้องดำเนินการโดยเร็วที่สุดเมื่อเผชิญกับความเสี่ยงต่อความเสียหาย
ซึ่งยังไม่ทราบว่าจะก่อให้เกิดความเสียหายร้ายแรงต่อสิ่งแวดล้อมหรือไม่  กล่าวคือ แม้ในทางวิทยาศาสตร์
จะยังพิสูจน์ไม่ได้ว่าจะเกิดความเสียหาย แต่เมื่อมีความเสี่ยงก็จะต้องใช้มาตรการเพื่อระวังไว้ก่อน

แม้ว่าคำประกาศหรือปฏิญญาระหว่างประเทศดังกล่าวจะมีลักษณะเชิงสัญลักษณ์
ที่ชัดเจน แต่เนื้อหาของปฏิญญาก็ไม่มีผลผกพันูบังคับ หลังจากนั้น แนวคิดหลักการระวังไว้ก่อนจึงพัฒนา
และนำมาใช้เป็นการทั่วไปในลักษณะที่เป็นหลักการในกฎหมายระหว่างประเทศ และหลักการนี้ก็ได้กลายเป็น
หลักการที่ทำให้มีการจัดทำอนุสัญญาและข้อตกลงระหว่างประเทศหลายฉบับที่เกี่ยวกับกฎหมายทะเล
และกฎหมายว่าด้วยทางน้าระหว่างประเทศ ตัวอย่างอนุสัญญาบางฉบับ เช่น อนุสัญญาลอนดอนปี ค.ศ. ๑๙๙๐
ว่าด้วยมลพิษจากไฮโดรคาร์บอน อนุสัญญาปารีสปี ค.ศ. ๑๙๙๒ เกี่ยวกับสิ่งแวดล้อมทางทะเลในมหาสมุทร
แอตแลนติก หรืออนุสัญญาเฮลซิงกิปี ค.ศ. ๑๙๙๒ ว่าด้วยทางน้าข้ามพรมแดนที่มีอาณาเขตติดกันหลาย
ประเทศ และทะเลสาบระหว่างประเทศ

ดังนั้น จึงจำเป็นต้องรอเป็นเวลาหลายปี เพื่อที่หลักการระวังไว้ก่อนที่เป็นหลักการ
ของกฎหมายระหว่างประเทศ จะพัฒนากลายเป็นหลักการในระบบกฎหมายมหาชนภายใน โดยรัฐทั้งหลาย
นำเอาหลักการที่เป็นกฎหมายระหว่างประเทศมาใช้บังคับเป็นกฎหมายมหาชนภายในประเทศ ในช่วง
ทศวรรษที่ ๙๐ (ค.ศ. ๑๙๙๐) บางประเทศมีการตรากฎหมาย โดยนำหลักการระวังไว้ก่อนมาบัญญัติ
เป็นลายลักษณ์อักษร จึงทำให้หลักการระวังไว้ก่อนที่เป็นเพียงการประกาศหลักการที่ เป็นเจตจำนง ให้เป็น
กฎเกณฑ์ทางกฎหมายที่มีสภาพบังคับ โดยประเทศฝรั่งเศสต้องรอจนถึงปี ค.ศ. ๑๙๙๕ จึงจะมีการนำหลักการนี้
มาบัญญัติเป็นกฎหมายภายใน

ส่วนที่สอง หลักการระวังไว้ก่อนในฐานะกฎเกณฑ์ที่มีผลบังคับ

การนำหลักการระวังไว้ก่อนมาบัญญัติในกฎหมายของฝรั่งเศสเกิดขึ้นเป็นผลมาจากการที่
ประเทศฝรั่งเศสทำสนธิสัญญาระหว่างประเทศเกี่ยวกับสิ่งแวดล้อม จึงผกพันูจากการลงนามในสนธิสัญญา
ตามระบบกฎหมายฝรั่งเศส สนธิสัญญาระหว่างประเทศมีลำดับชัน้หรือมีค่าทางกฎหมายสูงกว่ากฎหมายภายใน
ที่เป็นกฎหมายระดับรัฐบัญญัติ  ทั้งนี้ เป็นไปตามมาตรา ๕๕ ของรัฐธรรมนูญฝรั่งเศสฉบับปัจจุบัน จากนั้น
หลักการระวังไว้ก่อนจึงมีคุณค่าทางกฎหมายระดับรัฐบัญญัตหิรือกฎหมายของฝ่ายนิติบัญญัติ เมื่อปี ค.ศ. ๑๙๙๕
และต่อมาจึงมีค่าบังคับในระดับรัฐธรรมนูญ หรือมีสถานะทางกฎหมายเป็นรัฐธรรมนูญ ในปี ค.ศ. ๒๐๐๕

โดยการพัฒนาสถานะหรือคุณค่าทางกฎหมายของหลักการระวังไว้ก่อนจากกฎหมาย
ระดับรัฐบัญญัติมาเป็นรัฐธรรมนูญนั้น หลักการระวังไว้ก่อนได้รับการบัญญัติครั้งแรกในกฎหมายของฝรั่งเศส
โดยกฎหมายฉบับลงวันที่ ๒ กุมภาพันธ์ ค.ศ. ๑๙๙๕ ว่าด้วยการเสริมสร้างการคุ้มครองสิ่งแวดล้อม
ซึ่งเป็นการแก้ไขเพิ่มเติมมาตรา L. 200-1 แห่งประมวลกฎหมายชนบท ซึ่งต่อมาบทบัญญัตินี้ก็นำมาบัญญัติ
ไว้ในมาตรา L. 110-1 ของประมวลกฎหมายสิ่งแวดล้อม ที่มีผลใช้บังคับตั้งแต่วันที่ ๑๘ กันยายน ค.ศ. ๒๐๐๐
โดยมีเนื้อหาบัญญัติว่า


สำนักวิจัยและวิชาการ  สำนักงานศาลปกครอง  ๒๐๕



“หลักการระวังไว้ก่อน เป็นหลักที่นำมาใช้เมื่อไม่มีความชัดเจนแน่นอน โดยคำนึงถึง
ความรู้ทางวิทยาศาสตร์และทางเทคนิค ณ เวลานั้น จึงต้องไม่รีรอที่จะนำมาตรการป้องกันที่มีประสิทธิภาพ
และได้สัดส่วนมาใช้เพื่อป้องกันความเสี่ยงที่จะเกิดความเสียหายต่อสิ่งแวดล้อมในลักษณะที่ร้ายแรง
และไม่สามารถแก้ไขให้กลับคืนสภาพเดิมด้วยค่าใช้จ่ายเพื่อการฟื้นฟูที่ยอมรับได้ (สมเหตุสมผล)”

แต่อย่างไรก็ดี คุณค่าทางกฎหมายระดับรัฐบัญญัติไม่ได้สร้างความแข็งแกร่งแก่หลักการ
ระวังไว้ก่อนมากนัก ด้วยเหตุผลที่ว่า ตามมาตรา L. 110-1 ของประมวลกฎหมายสิ่งแวดล้อม หลักการ
ระวังไว้ก่อนนี้ใช้ได้เฉพาะภายในกรอบของกฎหมายที่จะกำหนดขอบเขตการบั งคับใช้หลักการนี้เท่านั้น
แต่ก็ยังไม่มีกฎหมายเฉพาะฉบับใดที่ตราขึ้นเพื่อกำหนดขอบเขตของหลักการ การนำหลักการนี้ไปใช้
จึงขึ้นอยู่กับผู้พิพากษาตุลาการที่จะเป็นผู้ตีความ  ด้วยเหตุนี้ จึงถือเป็นข้อด้อยด้วยเหตุว่า หลักการระวังไว้ก่อน
ที่มีสถานะเป็นกฎหมายระดับรัฐบัญญัตินี้เป็นเพียง “เปลือกที่ว่างเปล่า” ที่ก่อให้เกิดข้อโต้แย้ง ทำให้
หลักการระวังไว้ก่อนพัฒนามาเป็นหลักการที่มีสถานะหรือมีค่าระดับรัฐธรรมนูญ ในปี ค.ศ. ๒๐๐๕

โดยที่กฎหมายรัฐธรรมนูญแก้ไขเพิ่มเติม ลงวันที่ ๑ มีนาคม ค.ศ. ๒๐๐๕ ได้เพิ่มกฎบัตร
ว่าด้วยสิ่งแวดล้อมเข้าเป็นส่วนหนึ่งของรัฐธรรมนูญฝรั่งเศส หลักการระวังไว้ก่อนจึงกลายเป็นหลักการ
ตามรัฐธรรมนูญ กฎบัตรฉบับนี้ได้บัญญัติกำหนดเนื้อหาขึ้นอย่างที่ไม่เคยปรากฏมาก่อนในระบบกฎหมายภายใน
ของประเทศฝรั่งเศส โดยมีสาระสำคัญ ดังนี้

มาตรา ๑ และมาตรา ๒ บัญญัติถึงสิทธิที่จะมีชีวิตอยู่ ในสภาพแวดล้อมที่สมดุล
และสภาพแวดล้อมที่ดีเหมาะสมต่อสุขภาพของบุคคล และถือเป็นหน้าที่ของทุกคนที่ต้องมีส่วนร่วม
ในการอนุรักษ์และปรับปรุงสิ่งแวดล้อม

กฎบัตรสิ่งแวดล้อมเป็นการยกระดับสถานะหรือคุณค่าทางกฎหมายให้อยู่ในระดับรัฐธรรมนูญ
ซึ่งหลักการสำคัญของกฎหมายสิ่งแวดล้อม ๓ ใน ๔ ประการ มีอยู่แล้วในกฎหมายภายในของฝรั่งเศส
ได้แก่ หลักการป้องกันล่วงหน้า (มาตรา ๓) หลักการระวังไว้ก่อน (มาตรา ๕) และหลักการว่าด้วยการเข้าถึง
ข้อมูลข่าวสารเกี่ยวกับสิ่งแวดล้อม และการมีส่วนร่วมของประชาชนที่เกี่ยวกับสิ่งแวดล้อม (มาตรา ๗)

ส่วนหลักการทางกฎหมายประการที่ ๔ เป็นหลักกฎหมายที่เกิดจากฝ่ายนิติบัญญัติ
คือ หลักผู้ก่อมลพิษเป็นผู้จ่าย เป็นการบัญญัติให้เป็นหน้าที่สำหรับทุกคนที่จะต้องมีส่วนร่วมในการเยียวยา
แก้ไขหรือปรับปรุงซ่อมแซมความเสียหายที่ตนก่อให้เกิดแก่สิ่งแวดล้อม (มาตรา ๔)

นอกจากนี้ กฎบัตรสิ่งแวดล้อมยังได้บัญญัติหลักการประสานระหว่างการคุ้มครองสิ่งแวดล้อม
กับการพัฒนาเศรษฐกิจและสังคม (มาตรา ๖) การสนับสนุนการศึกษาและการวิจัย โดยเป็นสิทธิและหน้าที่
ตามกฎบัตร (มาตรา ๘) เช่นเดียวกับการวิจัยและนวัตกรรมเพื่อการอนุรักษ์สิ่งแวดล้อม (มาตรา ๙)
และมาตราสุดท้ายกำหนดให้กฎบัตรนี้เป็นแรงบันดาลใจในการดำเนินการของประเทศฝรั่งเศสระดับสหภาพยุโรป
และการดำเนินกิจการระหว่างประเทศอื่นระดับโลกของฝรั่งเศส (มาตรา ๑๐)

สำหรับหลักการระวังไว้ก่อนตามมาตรา ๕ ของกฎบัตรสิ่งแวดล้อมซึ่งเป็นบทบัญญัติ
รัฐธรรมนูญเกี่ยวกับสิ่งแวดล้อม บัญญัติว่า “ถึงแม้ว่าเมื่อพิจารณาถึงสภาพปัจจุบันของความรู้ทางวิทยาศาสตร์
จะยังไม่บ่งชี้ชัดเจนแน่นอน แต่หากเกิดความเสียหายขึ้นแล้วจะส่งผลกระทบต่อสิ่งแวดล้อมอย่างร้ายแรง
และเป็นความเสียหายที่ไม่อาจแก้ไขได้หรือหากแก้ไขได้ก็ต้องเสียค่าใช้จ่ายมหาศาล เช่นนี้ หน่วยงานของรัฐ
จะต้องดำเนินการตามอำนาจหน้าที่ของตนและใช้หลักการระวังไว้ก่อน โดยดำเนินการตามขั้นตอนการประเมิน
ความเสี่ยง และนำมาตรการชั่วคราวที่ได้สัดส่วนเพื่อป้องกันความเสียหายที่จะเกิดขึ้นมาใช้”


๒๐๖  รวมบทความทางวิชาการ (เอกสารอิเล็กทรอนิกส์) เล่ม ๓



ความเป็นมาของการตราบทบัญญัติมาตรานี้ ระหว่างการประชุมพิจารณาก่อนจะมี
การประกาศใช้กฎบัตร มีการถกเถียงกันทั้งในแง่มุมของหลักกฎหมายทางวิชาการ และในแง่มุมการถกเถียง
ของสื่อมวลชน รวมทั้งการถกเถียงในรัฐสภา โดยการกำหนดเนื้อหามาตราต่าง ๆ ของกฎบัตรเกิดข้อโต้เถียง
และมีการต่อต้านมากที่สุด ซึ่งแสดงถึงความวิตกกังวลของหลายฝ่าย คือ เกรงว่าหลักการระวังไว้ก่อนจะเป็น
อุปสรรคขัดขวางการวิจัยทางวิทยาศาสตร์และการพัฒนาเศรษฐกิจ โดยเกรงว่าจะเป็นการกำหนดให้ต้อง
พิสูจน์ว่าไม่มีความเสี่ยงเลยหรือความเสี่ยงเป็นศูนย์  แต่อย่างไรก็ดี ประเด็นนี้ นักกฎหมายสิ่งแวดล้อม
Prof. Michel Prieur ได้อธิบายในลักษณะที่ “ตรงกันข้าม” โดยกล่าวว่า จริง ๆ แล้ว “หลักการระวังไว้ก่อน
จะช่วยกระตุ้นการวิจัยทางวิทยาศาสตร์เพื่อที่จะให้ได้ความชัดเจนและลดความไม่แน่นอน” ต่างหาก ไม่ใช่
เป็นอุปสรรค

นอกจากนี้ การที่หลักการระวังไว้ก่อนเป็นที่ถกเถียงกันมาก ก็เป็นเพราะว่าเป็นการกลับ
ภาระการพิสูจน์ ถ้าใช้หลักการระวังไว้ก่อน ภาระการพิสูจน์จะขึ้นอยู่กับผู้ที่ขอดำเนินกิจกรรม เช่น
ขอเปิดโรงงาน ขอสร้างอาคาร จะต้องพิสูจน์ว่ากิจกรรมหรือการดำเนินกิจการที่ขออนุญาตนั้นจะไม่เกิด
ผลกระทบต่อสิ่งแวดล้อม ทั้งผลที่ยังไม่มีการพิสูจน์อย่างชัดเจน กล่าวคือ ภาระการพิสูจน์จะไปอยู่ที่
ฝ่ายผู้ประกอบการ

กฎบัตรว่าด้วยสิ่งแวดล้อมปี ค.ศ. ๒๐๐๕ นอกจากจะปรับปรุงในแง่ของคุณค่าแล้ว
ยังปรับเปลี่ยนในแง่เนื้อหาของหลักการระวังไว้ก่อนด้วย โดยนับจากนี้ไป หลักการระวังไว้ก่อนไม่เพียงแต่
จะมีผลผกพันูฝ่ายบริหารเท่านั้น แต่ยังมีผลผกพันูฝ่ายนิติบัญญัติที่จะต้องใช้ในการดำเนินการเพื่อคุ้มครอง
สิ่งแวดล้อมด้วย เนื่องจากหลักการระวังไว้ก่อนตามกฎบัตรว่าด้วยสิ่งแวดล้อมมีสถานะเป็นหลักการ
ที่เป็นหน้าที่ตามรัฐธรรมนูญ จึงบังคับใช้กับฝ่ายนิติบัญญัติด้วย ซึ่งในประเด็นนี้มีข้อพิจารณา ๒ ประการ
คือ ประการแรกเกี่ยวกับกฎบัตรสิ่งแวดล้อมโดยทั่วไปซึ่งมีสถานะเป็นรัฐธรรมนูญ และประการที่สอง
เป็นเรื่องเกี่ยวกับหลักการป้องกันไว้ก่อนโดยเฉพาะ

ประการแรก กฎบัตรว่าด้วยสิ่งแวดล้อมมีลำดับศักดิ์ทางกฎหมายในระดับรัฐธรรมนูญ
เช่นเดียวกับบทบัญญัติของรัฐธรรมนูญลายลักษณ์อักษรของฝรั่งเศส ฉบับปี ค.ศ. ๑๙๕๘ ซึ่งกฎบัตรฉบับนี้
เข้ามาเป็นส่วนหนึ่งของบทบัญญัติรัฐธรรมนูญ โดยคณะตุลาการรัฐธรรมนูญฝรั่งเศสได้มีคำวินิจฉัยอย่างไม่ลังเล
ตั้งแต่คำวินิจฉัยลงวันที่ ๒๘ เมษายน ค.ศ. ๒๐๐๕ ในคดีตรวจสอบความชอบด้วยรัฐธรรมนูญของกฎหมาย
ประเภทควบคุมก่อน ศาลวินิจฉัยว่า กฎบัตรว่าด้วยสิ่งแวดล้อมมีสถานะเป็นบทบัญญัติรัฐธรรมนูญ

ประการที่สอง มาตรา ๕ ของกฎบัตรว่าด้วยสิ่งแวดล้อมมุ่งใช้บังคับกับเจ้าหน้าที่ของรัฐ
รวมถึงองค์กรฝ่ายนิติบัญญัติ องค์กรปกครองส่วนท้องถิ่น และองค์การมหาชน ต่างถูกกำหนดให้มีหน้าที่
เป็น ๒ ระดับ คือ ๑) หน้าที่ในการประเมินความเสี่ยง แม้ทั้งที่เป็นความเสี่ยงที่ไม่ชัดเจนแน่นอนก็ตาม
และ ๒) หน้าที่ในการกำหนดหรือออกมาตรการป้องกันที่เป็นมาตรการชั่วคราวและได้สัดส่วน เพื่อป้องกัน
ความเสี่ยงที่อาจเกิดขึ้นกับสิ่งแวดล้อม

ดังนั้น หลักการตามมาตรา ๕ ของกฎบัตรว่าด้วยสิ่งแวดล้อมจึงไม่มุ่งใช้กับบุคคลธรรมดา
หรือเอกชน ซึ่งก็เป็นประเด็นของการวิพากษ์วิจารณ์

ข้อวิพากษ์วิจารณ์อีกประการหนึ่งเกี่ยวกับบทบัญญัติมาตรา ๕ ของกฎบัตรฉบับนี้ ก็คือ
ตามมาตรา ๕ ไม่มีคำจำกัดความของหลักการระวังไว้ก่อน ซึ่งการไม่มีนิยามที่ชัดเจนนี้ เป็นสิ่งที่เป็นปัญหา
โดยกฎบัตรว่าด้วยสิ่งแวดล้อมไม่ได้ให้ความหมายของหลักการระวังไว้ก่อนและกำหนดขอบเขตในการอ้างอิง


สำนักวิจัยและวิชาการ  สำนักงานศาลปกครอง  ๒๐๗


นอกจากนี้ เกี่ยวกับประเด็นนี้ทำให้มีการวิจารณ์การใช้อำนาจสถาปนารัฐธรรมนูญ (ในการแก้ไขเพิ่มเติม
รัฐธรรมนูญโดยเพิ่มกฎบัตรว่าด้วยสิ่งแวดล้อมเป็นส่วนหนึ่งของรัฐธรรมนูญ) ว่า การแก้ไขเพิ่มเติมรัฐธรรมนูญ
ควรกระทำเพื่อเพิ่มกฎหมาย (กฎบัตร) ที่มีเนื้อหาเป็นกฎเกณฑ์ที่มีการบังคับเท่านั้น ไม่ใช่เพิ่มบทบัญญัติ
ที่เป็นเพียงคำบรรยายหรือคำพรรณนา ซึ่งกฎเกณฑ์ที่เป็นรัฐธรรมนูญเป็นกฎหมายสูงสุดในลำดับชัน้
หรือลำดับศักดิ์ของกฎหมาย บทบัญญัติรัฐธรรมนูญนั้นไม่อาจจะเป็นเพียงหลักการที่พรรณนาอย่างสวยหรู
แต่เป็นหลักการที่คลุมเครือไม่ชัดเจน รัฐธรรมนูญควรจะกำหนดเฉพาะหลักการที่มีค่าเป็นรัฐธรรมนูญ
เฉพาะบทบัญญัติที่ชัดเจน ปราศจากความคลุมเครือ และมีผลบังคับ มีการกำหนดให้ดำเนินการ ชี้นำสั่งการ
หรือให้อำนาจ  มเช่นินั้น หากนำเอากฎเกณฑ์ที่ “อ่อนปวกเปียก” และไม่ชัดเจนมาบัญญัติไว้ในรัฐธรรมนูญ
เช่นนี้ รัฐธรรมนูญก็เปิดช่องให้ศาลใช้อำนาจตีความมากเกินไป ประเด็นนี้จะกล่าวถึงในส่วนที่สามต่อไป

ส่วนที่สาม หลักการระวังไว้ก่อนในฐานะเป็นเครื่องมือในการพิจารณาพิพากษาคดี

จากการที่หลักการระวังไว้ก่อนมีสถานะทางกฎหมายในระดับกฎหมายของฝ่ายนิติบัญญัติ
หรือระดับรัฐบัญญัติก่อนที่จะมีสถานะหรือลำดับศักดิ์เป็นรัฐธรรมนูญ ก็เป็นเรื่องธรรมดาที่ศาลปกครองสูงสุด
ของฝรั่งเศสจะเป็นผู้ใช้และตีความมาก่อน และจริง ๆ แล้ว ศาลปกครองก็ยังคงเป็นผู้ใช้และตีความ
เพื่อปกป้องหลักการนี้อยู่เช่นเดิม

ในคำพิพากษาของศาลปกครองสูงสุด คดีสมาคมกรีนพซีฝรั่งเศส ลงวันที่ ๒๕ กันยายน
ค.ศ. ๑๙๙๘๑ ได้วินิจฉัยโดยใช้หลักการระวังไว้ก่อนสั่งทุเลาการบังคับตามคำสั่งของกระทรวงเกษตรและการประมง
ซึ่งกระทรวงได้มีคำสั่งอนุญาตให้จำหน่ายข้าวโพดตัดต่อหรือดัดแปลงพันธุกรรมหลายสายพันธุ์   ดังนั้น
หลักการระวังไว้ก่อนจึงใช้สนับสนุนในกรณีที่มีคำขอให้ทุเลาการบังคับตามคำสั่งของฝ่ายปกครอง โดยใช้หลักนี้
เป็นเกณฑ์พิจารณาว่ามีลักษณะที่เป็นความเสี่ยงร้ายแรงหรือความเสี่ยงที่หากเกิดความเสียหายแล้ว
จะไม่สามารถแก้ไขให้กลับคืนได้หากให้คำสั่งของฝ่ายปกครองมีผลบังคับ หากเป็นเช่นนั้นศาลก็จะสั่ง
ทุเลาการบังคับหรือระงับการกระทำที่ถูกโต้แย้งทันที

นอกจากนี้ หลักการระวังไว้ก่อนยังอาจนำมาใช้เป็นพื้นฐานทางกฎหมายสำหรับการเพิกถอน
คำสั่งของผู้ว่าราชการจังหวัดที่อนุญาตให้จัดเก็บอาหารสัตว์ในบริเวณใจกลางเขตเมือง ใกล้ที่อยู่อาศัย
และใกล้หน่วยกักเก็บน้าอุปโภคบริโภค ศาลปกครองชัน้ต้นเมืองสตราทบรูกส์ ได้พิจารณาและวินิจฉัยว่า
แม้ว่าจะไม่สามารถยืนยันหรือพิสูจน์ชัดเจนได้ว่าการเก็บอาหารสัตว์ใกล้ที่อยู่อาศัยและใกล้ที่กักเก็บน้าจะไม่มี
อันตรายโดยสิ้นเชิง แต่การจัดเก็บอาหารสัตว์ดังกล่าวก็อาจก่อให้เกิดความเสี่ยงร้ายแรงต่อสิ่งแวดล้อม
ในกรณีที่ เกิดมลพิษโดยไม่ได้ตั้งใจ  ดังนั้น ผู้ว่าราชการจังหวัดจึงละเมิดต่ อหลักการระวังไว้ก่อน
ตามคำพิพากษาของศาลปกครองชัน้ต้นเมืองสทราสบรูกส์ ลงวันที่ ๒๒ กุมภาพันธ์ ค.ศ. ๒๐๐๒๒

อีกตัวอย่างหนึ่งเป็นคำสั่งของฝ่ายปกครองเกี่ยวกับการปล่อยน้าลงสู่แม่น้าสำหรับการแข่งขัน
เรือแคนู-คายัค ศาลปกครองชัน้ต้นเมืองตูลูสได้มีคำพิพากษาเพิกถอนคำสั่งของฝ่ายปกครอง เนื่องจาก
ละเมิดหลักการระวังไว้ก่อน เพราะเหตุว่า ผลกระทบต่อสิ่งแวดล้อมยังไม่แน่นอนและมาตรการที่จะ


๑ L’arrêt Association Greenpeace France du 25 septembre 1998
๒ TA Strasbourg, 22 février 2002, Association de défense des intérêts des quartiers centre

est de Strasbourg, concl. R. Collier, revue juridique de l’environnement, n° 2, 2002, p. 209


๒๐๘  รวมบทความทางวิชาการ (เอกสารอิเล็กทรอนิกส์) เล่ม ๓


ดำเนินการเพื่อป้องกันมีต้นทุนสูง เป็นไปตามคำพิพากษาของศาลปกครองชัน้ต้นเมืองตูลูส ลงวันที่
๒๐ เมษายน ค.ศ. ๒๐๐๐๓

สำหรับคำพิพากษาคดีเทศบาลเมือง Annecy ลงวันที่ ๓ ตุลาคม ค.ศ. ๒๐๐๘ ศาลปกครองสูงสุด
พิพากษายืนยันหลักการว่า สิทธิทั้งหลายทั้งปวงที่บัญญัติไว้ในกฎบัตรว่าด้วยสิ่งแวดล้อมมีคุณค่า
หรือสถานะทางกฎหมายที่มีผลผกพันูบังคับ

นอกจากนี้แล้ว ศาลปกครองฝรั่งเศสยังมีคำพิพากษาที่รับรองว่าสามารถหยิบยกหลักการ
ระวังไว้ก่อนที่บัญญัติไว้ในมาตรา ๕ ของกฎบัตรว่าด้วยสิ่งแวดล้อม เพื่อโต้แย้งการกระทำที่ไม่เกี่ยวกับ
การใช้อำนาจของฝ่ายปกครองในกิจกรรมด้านสิ่งแวดล้อม แต่เป็นกิจกรรมด้านอื่น เช่น การออกใบอนุญาต
ที่เกี่ยวกับการวางผังเมือง ตามคำพิพากษาศาลปกครองสูงสุด ลงวันที่ ๑๙ กรกฎาคม ค.ศ. ๒๐๑๐๔
หรือการประกาศเกี่ยวกับการใช้ประโยชน์เพื่อสาธารณะ ตามคำพิพากษาศาลปกครองสูงสุด (ประชุมใหญ่)
ลงวันที่ ๑๒ เมษายน ค.ศ. ๒๐๑๓๕

ต่อมา เมื่อปี ค.ศ. ๒๐๐๘ มีการเสนอคดีทางรัฐธรรมนูญ โดยฝ่ายค้านทั้งในสภาผู้แทนราษฎร
และวุฒิสภาได้ร่วมกันยื่นคำร้องโต้แย้งความชอบด้วยรัฐธรรมนูญของร่างกฎหมายเกี่ยวกับการดัดแปลง
พันธุกรรมพืช หรือพืช GMO ซึ่งเป็นร่างกฎหมายที่ผ่านรัฐสภาแล้ว แต่ฝ่ายค้านซึ่งเป็นเสียงข้างน้อย
ในรัฐสภาไม่เห็นด้วยกับร่างกฎหมายดังกล่าว จึงยื่นคำร้องโต้แย้งร่างกฎหมายต่อคณะตุลาการรัฐธรรมนูญ
เป็นกรณีการควบคุมก่อนที่กฎหมายจะใช้บังคับ และเป็นครั้งแรกที่คณะตุลาการรัฐธรรมนูญได้พิจารณา
วินิจฉัยเกี่ยวกับความชอบด้วยรัฐธรรมนูญของร่างกฎหมายโดยอาศัยบทบัญญัติรัฐธรรมนูญที่ใช้เป็นกรอบ
ในการตรวจสอบก็คือ กฎบัตรว่าด้วยสิ่งแวดล้อม นั่นคือ ตรวจสอบว่าร่างกฎหมายฉบับนี้ขัดต่อบทบัญญัติ
มาตรา ๕ ของกฎบัตรว่าด้วยสิ่งแวดล้อมหรือไม่ ในบริบทของคดีรัฐธรรมนูญคดีนี้ คณะตุลาการรัฐธรรมนูญ
ได้มีคำวินิจฉัย เมื่อวันที่ ๑๙ มิถุนายน ค.ศ. ๒๐๐๘ ว่า บทบัญญัติบางมาตราของร่างกฎหมายเกี่ยวกับ
การดัดแปลงพันธุกรรมฉบับนี้ที่บัญญัติเกี่ยวกับเงื่อนไขที่ต้องมีการขออนุญาต การเฝ้าระวังทางชีวภาพ
ในพื้นที่เกษตรกรรม การควบคุมตรวจสอบผลกระทบจากการอนุญาตให้มีการแจกจ่ายหรือการกระจาย
เมล็ดพันธุ์ GMO ซึ่งเป็นภารกิจหน้าที่ของคณะกรรมการระดับสูงด้านเทคโนโลยีชีวภาพ (Le Haut conseil
des biotechnologies) จากบทบัญญัติมาตรานี้ คณะตุลาการรัฐธรรมนูญเห็นว่า เป็นกรณีร่างกฎหมาย
ฉบับนี้ไม่ขัดต่อหลักการระวังไว้ก่อนตามมาตรา ๕ ของกฎบัตรว่าด้วยสิ่งแวดล้อมซึ่งมีสถานะเป็นรัฐธรรมนูญ
คณะตุลาการรัฐธรรมนูญเห็นว่า ฝ่ายนิติบัญญัติได้เคารพต่อมาตรา ๕ ของกฎบัตรแล้ว ร่างกฎหมายจึงไม่ขัด
ต่อรัฐธรรมนูญ

จากการควบคุมก่อน คือ ควบคุมตรวจสอบร่างกฎหมาย ก็มีคำถามต่อมาว่า ประเทศฝรั่งเศส
มีการควบคุมภายหลัง คือ การตรวจสอบบทบัญญัติกฎหมายที่ใช้บังคับแล้วว่าขัดรัฐธรรมนูญที่เกี่ยวกับ
หลักการระวังไว้ก่อนหรือไม่ โดยที่ประเทศฝรั่งเศสเพิ่งจะยอมรับให้มีระบบควบคุมภายหลังเมื่อปี ค.ศ. ๒๐๑๐
ตามมาตรา ๖๑-๑ ของรัฐธรรมนูญฉบับปัจจุบัน ซึ่งเป็นบทบัญญัติเกี่ยวกับการส่งประเด็นความชอบ
ด้วยรัฐธรรมนูญของกฎหมาย หรือที่เรียกว่าการส่งประเด็นสำคัญที่ต้องพิจารณาก่อนเกี่ยวกับความชอบ


๓ TA Toulouse, 20 avril 2000, Fédération du Tarn pour la pêche et la protection du milieu

aquatique, revue juridique de l’environnement, n° 4, 2000, p. 645
๔ CE, 19 juillet 2010, Association du quartier des Hauts de Choiseul, n° 328687
๕ CE, Ass., 12 avril 2013, Association coordination interrégionale STOP THT, n° 342409.


สำนักวิจัยและวิชาการ  สำนักงานศาลปกครอง  ๒๐๙


ด้วยรัฐธรรมนูญของกฎหมายที่ศาลจะใช้ในคดี (ระบบ QPC) บทบัญญัติรัฐธรรมนูญมาตรานี้ บัญญัติ
เงื่อนไขที่จะส่งประเด็นไปให้คณะตุลาการรัฐธรรมนูญวินิจฉัย จะต้องเป็นกรณีที่คู่ความโต้แย้งว่ากฎหมาย
ระดับรัฐบัญญัติที่ใช้แก่คดีของตนนั้น ขัดต่อรัฐธรรมนูญโดยเป็นการกระทบต่อ “สิทธิและเสรีภาพที่รัฐธรรมนูญ
รับรอง” กรณีนี้ คณะตุลาการรัฐธรรมนูญมีประเด็นต้องวินิจฉัยว่า บทบัญญัติในกฎบัตรว่าด้วยสิ่งแวดล้อม
เกี่ยวกับหลักการระวังไว้ก่อนนี้ เป็นบทบัญญัติรัฐธรรมนูญที่เกี่ยวกับ “สิทธิและเสรีภาพ” หรือไม่ ? ซึ่งคำตอบ
เกี่ยวกับประเด็นนี้ ต้องรอกว่าสามปีต่อมา ในปี ค.ศ. ๒๐๑๓ คณะตุลาการรัฐธรรมนูญจึงมีโอกาสวินิจฉัย
เกี่ยวกับประเด็นนี้ในคำวินิจฉัยคดีส่งประเด็นเกี่ยวกับความชอบด้วยรัฐธรรมนูญของกฎหมาย หรือคดี QPC
เลขที่ 2013-346 QPC, Société Schuepbach Energy LLC ซึ่งเป็นคดีเกี่ยวกับก๊าซธรรมชาติจากชัน้หิน
ตามคำวินิจฉัยเมื่อวันที่ ๑๑ ตุลาคม ค.ศ. ๒๐๑๓ โดยคำวินิจฉัยคดีนี้ คณะตุลาการรัฐธรรมนูญหยิบยก
มาตรา ๕ ของกฎบัตรว่าด้วยสิ่งแวดล้อม เพื่อสนับสนุนการรับพิจารณาคดีส่งประเด็นเพื่อตรวจสอบความชอบ
ด้วยรัฐธรรมนูญของกฎหมาย กรณีโต้แย้งความชอบด้วยรัฐธรรมนูญของกฎหมายฉบับลงวันที่ ๑๓ กรกฎาคม
ค.ศ. ๒๐๑๑ ที่บัญญัติห้ามการขุดเจาะก๊าซจากชัน้หิน  อย่างไรก็ดี คณะตุลาการรัฐธรรมนูญยังคงเลี่ยง
ที่จะวินิจฉัยโดยใช้หลักการระวังไว้ก่อนในการตรวจสอบประเด็นความชอบด้วยรัฐธรรมนูญของกฎหมาย
คณะตุลาการฯ เห็นว่า บทบัญญัติกฎหมายที่ถูกโต้แย้งได้บัญญัติหน้าที่ในการป้องกันล่วงหน้าและไม่ใช่
หลักการระวังไว้ก่อน  ดังนั้น ประเด็นที่โต้แย้งว่ากฎหมายขัดต่อหลักการระวังไว้ก่อน คณะตุลาการฯ
จึงมีคำสั่งยกคำร้องที่ส่งประเด็นนี้ ซึ่งนักกฎหมายสิ่งแวดล้อมหลายท่านวิพากษ์วิจารณ์ว่า คณะตุลาการ
รัฐธรรมนูญได้วินิจฉัยทางเลือกในมิติทางการเมืองมากกว่ากฎหมาย ในการที่คณะตุลาการฯ ไม่วินิจฉัย
กำหนดให้หลักการระวังไว้ก่อนเป็นบทบัญญัติเกี่ยวกับ “สิทธิและเสรีภาพ” ที่สามารถใช้เป็นกรอบ
ในการตรวจสอบความชอบด้วยรัฐธรรมนูญของกฎหมายตามคำร้องในระบบ QPC ดังคำกล่าววิพากษ์
ของ Prof. Julien Bétaille ที่กล่าวไว้ตอนหนึ่งว่า๖

“หลักการระวังไว้ก่อนปรากฏขึ้นในลักษณะที่เป็นทั้งสิทธิเสรีภาพและสิทธิเรียกร้อง
ในมุมมองที่เป็นสิทธิและเสรีภาพ ก็คือ ก่อให้เกิดเสรีภาพในการดำรงชีวิตในสภาพแวดล้อมที่ดีต่อสุขภาพ
ซึ่งสิทธิและเสรีภาพประการนี้ เรียกร้องทั้งต่อทั้งรัฐและเอกชนที่จะต้องละเว้นไม่กระทำการที่กระทบสิทธิ
ในการดำรงชีวิตในสภาพแวดล้อมที่ดีต่อสุขภาพ และในมุมมองที่หลักการระวังไว้ก่อนเป็นสิทธิเรียกร้องด้วยนั้น
ตามนัยอย่างกว้างของคำศัพท์ ก็อาจพิจารณาได้ว่าเป็นเอกสิทธิ์หรือสิทธิพิเศษที่ปัจเจกชนอาจเรียกร้องต่อรัฐ”

หากพิจารณาแนวคำพิพากษาปัจจุบันที่กล่าวมาข้างต้น จะเห็นว่าศาลธรรมดา ซึ่งก็คือ
ศาลยุติธรรมและศาลปกครองเป็นผู้ที่ปรับใช้หลักการระวังไว้ก่อนในการพิพากษาคดี ส่วนคณะตุลาการ
รัฐธรรมนูญก็ใช้หลักนี้วินิจฉัยคดีรัฐธรรมนูญเช่นกัน แต่เฉพาะในคดีที่ เป็นการควบคุมก่อนเท่านั้น
คณะตุลาการฯ ยังไม่นำมาใช้ในคดีควบคุมภายหลัง ซึ่งโดยทั่วไปแล้ว ขอบเขตของบทบัญญัติในกฎบัตร
ว่าด้วยสิ่งแวดล้อมไม่ได้มีการนำมาใช้ในลักษณะที่เป็นอันหนึ่งอันเดียวกัน และจนถึงปี ค.ศ. ๒๐๒๒ นี้
คณะตุลาการรัฐธรรมนูญยังคงจำกัดขอบอำนาจและการใช้บทบัญญัติของกฎบัตรสิ่งแวดล้อมมาเป็นกรอบ
แห่งรัฐธรรมนูญที่คณะตุลาการฯ จะนำไปใช้ควบคุมตรวจสอบกฎหมาย




๖ Julien Bétaille, “Le principe de précaution, un droit garanti par la Constituion ?, Revue française
de droit constitutionnel 2016/1 (N° 105), pages 29 à 60, https://www.cairn.info/revue-francaise-de-droit-
constitutionnel-2016-1-page-e29.htm


๒๑๐  รวมบทความทางวิชาการ (เอกสารอิเล็กทรอนิกส์) เล่ม ๓



โดยสรุปแล้ว ผู้ที่ถือว่าเป็นผู้ปกป้องหลักการระวังไว้ก่อนตามมาตรา ๕ ของกฎบัตรว่าด้วย
สิ่งแวดล้อมในปัจจุบัน ก็คือ ศาลปกครอง แนวคำพิพากษาของศาลปกครองที่บังคับใช้หลักการตามมาตราต่าง ๆ
ในกฎบัตรว่าด้วยสิ่งแวดล้อมปรากฏเป็นที่ประจักษ์ ซึ่งตรงกันข้ามกับคณะตุลาการรัฐธรรมนูญที่ยังคงนิ่งเงียบ
ต่อการวินิจฉัยโดยอาศัยหลักการระวังไว้ก่อน ทั้งที่เป็นหลักการที่มีคุณค่าระดับรัฐธรรมนูญ สิ่งที่น่าเสียดาย
คือ มุมมองของคณะตุลาการรัฐธรรมนูญเช่นนี้ตอกย้าให้เห็นว่า คณะตุลาการรัฐธรรมนูญเป็นเพียง
สถาบันทางการเมืองที่พัฒนาหลักนิติศาสตร์เชิงกลยุทธและปกป้องผลประโยชน์เฉพาะเรื่องบางประการ
อย่างไรก็ตาม แท้ที่จริงแล้ว สิ่งเดียวที่ศาลไม่ว่าศาลไหนต้องให้ความสนใจ คือ ประโยชน์สาธารณะ
และจากการประชุม COP 27 ครั้งล่าสุดได้พิสูจน์ให้เห็นอีกครั้งว่า การปกป้องคุ้มครองสิ่งแวดล้อม
เป็นเรื่องเร่งด่วนอย่างยิ่งในยุคของเรานี้
























๓. บทวิเคราะห์คดี
และคำวินิจฉัยที่สำคัญ












ข้อสังเกตเกี่ยวกับการใช้ดุลพินิจของศาลปกครองที่กำหนดคำบังคับให้การเพิกถอน
คำสั่งลงโทษทางวินัยมีผลไปในอนาคต : กรณีศึกษาเปรียบเทียบประเทศสเปน*

(คำพิพากษาศาลปกครองสูงสุดที่ อ. ๗๖๔/๒๕๕๘)


โรม  ทีปะปาล**


ผู้ฟ้องคดีรับราชการเป็นปลัดเทศบาล สังกัดเทศบาลตำบลนาหว้าใหญ่ อำเภอปทุมราชวงศา
จังหวัดอำนาจเจริญ ในระหว่างที่ผู้ฟ้องคดีรับราชการอยู่นั้น ผู้ถูกฟ้องคดีที่ ๒ (นายกเทศมนตรีตำบล
ปทุมราชวงศา) ได้มีคำสั่งแต่งตั้งคณะกรรมการสอบสวนทางวินัยผู้ฟ้องคดี ๒ คำสั่งคือ คำสั่งที่หนึ่ง คำสั่ง
ลงวันที่ ๓๑ สิงหาคม ๒๕๔๗ เรื่อง แต่งตั้งคณะกรรมการสอบสวนผู้ฟ้องคดี กรณีถูกกล่าวหาว่ากระทำผิดวินัย
และประพฤติตนไม่เหมาะสมกับตำแหน่งหน้าที่ราชการในข้อกล่าวหา คือ (๑) ไม่จัดทำร่างงบประมาณ
รายจ่ายประจำปีเสนอคณะผู้บริหารท้องถิ่น (๒) ไม่เข้าร่วมประชุมสภาเทศบาล (๓) ไม่ปฏิบัติตามระเบียบ
กระทรวงมหาดไทย ว่าด้วยการรับเงิน การเบิกจ่ายเงิน การฝากเงิน การเก็บรักษาเงิน และการตรวจเงิน
ขององค์กรปกครองส่วนท้องถิ่น พ.ศ. ๒๕๔๑ และ (๔) มีพฤติการณ์ไม่เหมาะสมที่จะปฏิบัติหน้าที่ราชการ
ในตำแหน่งปลัดเทศบาล ซึ่งคณะกรรมการสอบสวนพิจารณาแล้วเห็นว่า ผู้ฟ้องคดีกระทำผิดวินัย แต่การกระทำผิด
วินัยดังกล่าวยังไม่ก่อให้เกิดความเสียหายแก่ทางราชการอย่างร้ายแรง ควรลงโทษลดขั้นเงินเดือน จำนวน
๑ ขั้น และเนื่องจากผู้ฟ้องคดกรีะทำผิดวินัยหลายข้อ คณะกรรมการสอบสวนจึงจัดทำรายงานการสอบสวน
เสนอผู้ถูกฟ้องคดีที่ ๒ เพื่อพิจารณา ซึ่งผู้ถูกฟ้องคดีที่  ๒ พิจารณาแล้วเห็นพ้องด้วยกับความเห็น
ของคณะกรรมการสอบสวน ผู้ถูกฟ้องคดีที่ ๒ จึงเสนอผู้ถูกฟ้องคดีที่ ๓ (คณะกรรมการพนักงานเทศบาล
จังหวัดอำนาจเจริญ) เพื่อพิจารณา และคำสั่งที่สอง คำสั่งลงวันที่ ๑๘ ตุลาคม ๒๕๔๗ เรื่อง แต่งตั้งคณะกรรมการ
ดำเนินการทางวินัยผู้ฟ้องคดี กรณีถูกกล่าวหาว่ากระทำผิดวินัย หย่อนความสามารถในอันที่จะปฏิบัติหน้าที่
ราชการ บกพร่องในหน้าที่ราชการและประพฤติตนไม่เหมาะสมกับตำแหน่งหน้าที่ราชการในข้อกล่าวหา
ดังนี้ (๑) ยักยอกเงินวันลอยกระทง ปี พ.ศ. ๒๕๔๖ จำนวน ๒๗,๗๔๐ บาท (๒) ทุจริตเงินเดินทาง
ไปทัศนศึกษา (๓) ใช้น้ามันเชื้อเพลิงเกินความจำเป็น จนเกิดการรั่วไหลของงบประมาณด้านน้ามันเชื้อเพลิง
(๔) มาปฏิบัติงานสายเป็นประจำ ไม่อุทิศเวลาของตนให้แก่ทางราชการ และ (๕) ลงเวลาปฏิบัติราชการ
ในวันเสาร์อันเป็นเท็จ แต่เบิกเงินค่าล่วงเวลา ซึ่งคณะกรรมการดำเนินการทางวินัยดังกล่าวประกอบด้วย
บุคคลชุดเดียวกันกับคำสั่งลงวันที่ ๓๑ สิงหาคม ๒๕๔๗ คณะกรรมการสอบสวนพิจารณาแล้วเห็นว่า ผู้ฟ้องคดี
กระทำความผิดตามที่ถูกกล่าวหา เห็นควรลงโทษไล่ผู้ฟ้องคดีออกจากราชการ จึงจัดทำรายงานผลการสอบสวน
เสนอผู้ถูกฟ้องคดีที่ ๒ เพื่อพิจารณา ซึ่งผู้ถูกฟ้องคดีที่ ๒ พิจารณาแล้วเห็นพ้องด้วยกับความเห็นของคณะกรรมการ
ข้างต้น ผู้ถูกฟ้องคดีที่ ๒ จึงเสนอผู้ถูกฟ้องคดีที่ ๓ เพื่อพิจารณา  ต่อมา คณะอนุกรรมการพิจารณาดำเนินการ
ทางวินัยและการให้ออกจากราชการเทศบาลได้ประชุมพิจารณาการดำเนินการทางวินัยรายผู้ฟ้องคดี เห็นควร


* เผยแพร่ครั้งแรกในอินทราเน็ตสำนักวิจัยและวิชาการ เดือนมีนาคม ๒๕๖๕
** น.บ. (มหาวิทยาลัยธรรมศาสตร์), น.ม. (กฎหมายธุรกิจ) ภาคภาษาอังกฤษ (จุฬาลงกรณ์มหาวิทยาลัย),

ประกาศนียบัตรขั้นสูงทางกฎหมายปกครอง (D.E.A. Derecho Administrativo) และปริญญาเอกทางกฎหมายปกครอง
(เกียรตินิยมสูงสุด) Universidad Complutense de Madrid ประเทศสเปน, พนักงานคดีปกครองชำนาญการ กลุ่มศึกษา
กฎหมายมหาชน ๓ สำนักวิจัยและวิชาการ สำนักงานศาลปกครอง


สำนักวิจัยและวิชาการ  สำนักงานศาลปกครอง  ๒๑๓


ลงโทษไล่ผู้ฟ้องคดีออกจากราชการและรายงานให้ผู้ถูกฟ้องคดีที่ ๓ พิจารณา ผู้ถูกฟ้องคดีที่ ๓ ได้พิจารณา
การดำเนินการทางวินัยผู้ฟ้องคดีแล้วเห็นว่า ผู้ฟ้องคดีกระทำผิดฐานทุจริตต่อตำแหน่งหน้าที่ราชการ
จึงมีมติให้ลงโทษไล่ผู้ฟ้องคดีออกจากราชการ ผู้ถูกฟ้องคดีที่ ๒ จึงได้มีคำสั่งลงวันที่ ๕ เมษายน ๒๕๔๙
ลงโทษไล่ผู้ฟ้องคดีออกจากราชการ ผู้ฟ้องคดีทราบคำสั่งดังกล่าวแล้วได้ยื่นหนังสืออุทธรณ์คำสั่งลงโทษ
ทางวินัยของผู้ถูกฟ้องคดีที่ ๒ ต่อผู้ถูกฟ้องคดีที่ ๓ และผู้ถูกฟ้องคดีที่ ๓ มีมติให้ยกอุทธรณ์ของผู้ฟ้องคดี
เมื่อผู้ฟ้องคดีได้รับหนังสือแจ้งผลการพิจารณาอุทธรณ์แล้ว ไม่เห็นพ้องด้วยกับผลการพิจารณาอุทธรณ์
ดังกล่าว จึงนำคดีมาฟ้องต่อศาลปกครอง

ศาลปกครองสูงสุดพิจารณาแล้วเห็นว่า คำสั่งแต่งตั้งคณะกรรมการสอบสวนทางวินัยผู้ฟ้องคดี
ลงวันที่ ๓๑ สิงหาคม ๒๕๔๗ และคำสั่งลงวันที่ ๑๘ ตุลาคม ๒๕๔๗ มีผู้ทำหน้าที่กรรมการสอบสวนเพียง
สองคน คือ นาย พ. เป็นประธานกรรมการ และนาย ม. เป็นกรรมการและเลขานุการ ส่วนพันจาโท่ ค.
เป็นผู้ช่วยเลขานุการ  ดังนั้น พันจ่าโท ค. จึงมีฐานะเป็นเพียงผู้ช่วยเลขานุการคณะกรรมการสอบสวน
ซึ่งการแต่งตั้งข้าราชการโดยมิได้ระบุให้เป็นกรรมการสอบสวนด้วย ย่อมทำให้บุคคลดังกล่าวไม่มีอำนาจหน้าที่
ในอันที่จะทำการสอบสวนได้  ดังนั้น คณะกรรมการสอบสวนตามคำสั่งของผู้ถูกฟ้องคดีที่ ๒ จึงประกอบด้วย
กรรมการที่มีอำนาจสอบสวนตามกฎหมายเพียงสองคนเท่านั้น อันเป็นการแต่งตั้งคณะกรรมการสอบสวน
ที่มีจำนวนน้อยกว่าสามคนซึ่งไม่เป็นไปตามที่กำหนดไว้ในข้อ ๓๓ ของประกาศคณะกรรมการพนักงานเทศบาล
จังหวัดอำนาจเจริญ เรื่อง หลักเกณฑ์และเงื่อนไขในการสอบสวน การลงโทษทางวินัย การให้ออกจากราชการ
การอุทธรณ์ และการร้องทุกข์ ลงวันที่ ๑๓ ธันวาคม ๒๕๔๔ ส่งผลให้องค์ประกอบของคณะกรรมการสอบสวน
ตามคำสั่งแต่งตั้งคณะกรรมการสอบสวนทางวินัยของผู้ฟ้องคดีข้างต้นไม่ครบตามองค์ประกอบตามที่
กฎหมายกำหนดไว้ อันเป็นสาระสำคัญที่กฎหมายกำหนดไว้เพื่อเป็นหลักประกันการให้ความเป็นธรรม
แก่ผู้ถูกกล่าวหา ย่อมทำให้คำสั่งดังกล่าวข้างต้นไม่ชอบด้วยกฎหมาย และมีผลให้การสอบสวนทั้งหมดเสียไป
ตามข้อ ๖๓ ของประกาศข้างต้น ด้วยเหตุนี้ เมื่อคำสั่งของผู้ถูกฟ้องคดีที่ ๒ ลงวันที่ ๕ เมษายน ๒๕๔๙
ที่ลงโทษไล่ผู้ฟ้องคดีออกจากราชการมีผลมาจากการสอบสวนที่ไม่ชอบด้วยกฎหมาย คำสั่งดังกล่าวจึงไม่ชอบ
ด้วยกฎหมายเช่นกัน ซึ่งศาลปกครองมีอำนาจกำหนดคำบังคับโดยสั่งให้เพิกถอนได้ตามมาตรา ๗๒ วรรคหนึ่ง (๑)
แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ แต่การมีคำบังคับดังกล่าว
จะให้มีผลตั้งแต่เมื่อใดหรือจะให้มีเงื่อนไขอย่างใดนั้น มาตรา ๗๒ วรรคสอง แห่งพระราชบัญญัติเดียวกัน
บัญญัติว่า ในกรณีมีคำบังคับตามวรรคหนึ่ง (๑) ศาลปกครองมีอำนาจกำหนดว่าจะให้มีผลย้อนหลัง
หรือไม่ย้อนหลัง หรือมีผลไปในอนาคตถึงขณะใดขณะหนึ่งได้ หรือจะกำหนดให้มีเงื่อนไขอย่างใดก็ได้  ทั้งนี้
ตามความเป็นธรรมแห่งกรณี  ดังนั้น เพื่อประโยชน์แห่งความยติธุรรมแก่ผู้ฟ้องคดีในอันที่จะได้รับการสอบสวน
ทางวินัยโดยคณะกรรมการสอบสวนทางวินัยที่มีองค์ประกอบที่ถูกต้องตามกฎหมาย และเพื่อประโยชน์
ในการปฏิบัติราชการด้านการบริหารงานบุคคลของผู้ถูกฟ้องคดีที่ ๒ ที่จะดำเนินการทางวินัยแก่บุคลากร
ที่ถูกร้องเรียนกล่าวหาว่าได้กระทำผิดวินัยเพื่อให้ได้ข้อยุติว่าบุคลากรที่ถูกร้องเรียนได้กระทำผิดวินัยตามที่
ถูกร้องเรียนกล่าวหาจริงหรือไม่  จึงเห็นควรกำหนดให้การเพิกถอนคำสั่งพิพาทมีผลไปในอนาคตเพื่อให้
ผู้ถูกฟ้องคดีที่ ๒ ออกคำสั่งแต่งตั้งคณะกรรมการสอบสวนทางวินัยเสียใหม่ให้ถูกต้องตามกฎหมาย
ดำเนินการทางวินัยแก่ผู้ฟ้องคดีใหม่ให้เป็นไปตามกระบวนการที่ถูกต้องตามกฎหมาย กฎ ระเบียบที่เกี่ยวข้อง
และออกคำสั่งทางวินัยที่ถูกต้อง ที่ศาลปกครองชัน้ต้นพิพากษาให้เพิกถอนคำสั่งของผู้ถูกฟ้องคดีที่ ๒ ลงวันที่
๕ เมษายน ๒๕๔๙ ที่ลงโทษไล่ผู้ฟ้องคดีออกจากราชการให้มีผลย้อนหลังไปตั้งแต่วันที่ ๕ เมษายน ๒๕๔๙


๒๑๔  รวมบทความทางวิชาการ (เอกสารอิเล็กทรอนิกส์) เล่ม ๓


ให้ผู้ถูกฟ้องคดีที่ ๒ ดำเนินการให้ผู้ฟ้องคดีกลับเข้ารับราชการ และดำเนินการเกี่ยวกับการเลื่อนขั้นเงินเดือน
ให้แก่ผู้ฟ้องคดีให้เป็นไปตามกฎหมาย กฎ ระเบียบที่เกี่ยวข้องภายใน ๖๐ วันนับแต่วันที่คำพิพากษาถึงที่สุด
ทั้งนี้ ไม่ตัดสิทธิผู้ถูกฟ้องคดีที่ ๒ ที่จะดำเนินกระบวนการสอบสวนทางวินัยแก่ผู้ฟ้องคดีและวินิจฉัยสั่งการใหม่
ให้เป็นตามกฎหมาย กฎ ระเบียบที่เกี่ยวข้องต่อไป นั้น ศาลปกครองสูงสุดเห็นพ้องด้วยบางส่วน พิพากษา
เพิกถอนคำสั่งของผู้ถูกฟ้องคดีที่ ๒ ลงวันที่ ๕ เมษายน ๒๕๔๙ ที่ลงโทษไล่ผู้ฟ้องคดีออกจากราชการ  ทั้งนี้
ให้การเพิกถอนคำสั่งดังกล่าวมีผลตามคำพิพากษาเมื่อครบกำหนดหนึ่งร้อยแปดสิบวันนับแต่วันที่มี
คำพิพากษานี้ โดยมีข้อสังเกตเกี่ยวกับแนวทางหรือวิธีการดำเนินการให้เป็นไปตามคำพิพากษาตามนัย
มาตรา ๖๙ วรรคหนึ่ง (๘) แห่งพระราชบัญญัติจัดตั้งศาลปกครองฯ โดยผู้ถูกฟ้องคดีที่ ๒ สามารถออกคำสั่ง
แต่งตั้งคณะกรรมการสอบสวนทางวินัยเสียใหม่ให้ถูกต้องตามกฎหมาย ดำเนินกระบวนการสอบสวนทางวินัย
แก่ผู้ฟ้องคดีเสียใหม่ให้เป็นไปตามกฎหมาย กฎ ระเบียบที่เกี่ยวข้อง และออกคำสั่งทางวินัยที่ถูกต้อง
โดยให้คำสั่งดังกล่าวมีผลย้อนหลังไปตั้งแต่วันที่คำสั่งฉบับเดิมมีผลบังคับ คือ ตั้งแต่วันที่ ๕ เมษายน ๒๕๔๙

บทนำ
คำพิพากษาศาลปกครองสูงสุดฉบับนี้ มีประเด็นที่น่าสนใจเกี่ยวกับการกำหนดคำบังคับ

ให้การเพิกถอนคำสั่งลงโทษทางวินัยมีผลไปในอนาคต ซึ่งถือเป็นดุลพินิจของศาลที่อาจกำหนดให้คำบังคับ
มีผลตั้งแต่เมื่อใดหรือจะให้มีเงื่อนไขอย่างใดก็ได้ ตามหลักเกณฑ์ที่บัญญัติไว้ในมาตรา ๗๒ วรรคสอง
แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ โดยในคำพิพากษาฉบับนี้
กำหนดให้คำบังคับมีผลเมื่อครบกำหนดหนึ่งร้อยแปดสิบวันนับแต่วันที่มีคำพิพากษา ซึ่งเหตุผล
ที่ศาลปกครองสูงสุดกำหนดให้คำบังคับมีผลในระยะเวลาดังกล่าวและมีข้อสังเกต เกี่ยวกับแนวทาง
หรือวิธีการดำเนินการให้เป็นไปตามคำพิพากษานั้น เป็นเพราะต้องการให้ผู้ถูกฟ้องคดีที่ ๒ ออกคำสั่งแต่งตั้ง
คณะกรรมการสอบสวนทางวินัยใหม่และดำเนินการทางวินัยใหม่อีกครั้ง ทำให้การดำเนินการทางวินัยครั้งใหม่นี้
เป็นไปตามกระบวนการที่ถูกต้อง ไม่ผิดรูปแบบตามที่กำหนดไว้ในกฎหมาย  คำสั่งลงโทษทางวินัยที่ออกมาใหม่
ก็จะเป็นคำสั่งที่ชอบด้วยกฎหมาย ส่วนคำสั่งลงโทษทางวินัยที่ผิดรูปแบบและไม่ชอบด้วยกฎหมาย
ซึ่งเป็นวัตถุแห่งคดีนี้ ก็ยังมีผลใช้บังคับไปอีกหนึ่งร้อยแปดสิบวัน ซึ่งระยะเวลาดังกล่าวถือเป็นระยะเวลา
อันสมควรที่หน่วยงานทางปกครองจะได้ดำเนินการทางวินัยครั้งใหม่จนออกคำสั่งลงโทษทางวินัยใหม่
ที่ชอบด้วยกฎหมายแล้ว จึงอาจสรุปได้ว่า คำพิพากษาของศาลปกครองสูงสุดในลักษณะนี้ เป็นการช่วยให้
หน่วยงานทางปกครองแก้ไขความบกพร่องในกระบวนพิจารณาซึ่งเป็นความผิดพลาดทางรูปแบบที่ทำให้
คำสั่งลงโทษทางวินัยต้องถูกเพิกถอน และสามารถลงโทษทางวินัยแก่ผู้กระทำความผิดได้อย่างถูกต้อง

ทั้งนี้ การกำหนดคำบังคับให้การเพิกถอนคำสั่งทางปกครองมีผลไปในอนาคตของ
ศาลปกครองสูงสุดถือเป็นข้อยกเว้นหลักการเพิกถอนโดยให้มีผลย้อนหลัง ซึ่งถูกนำมาใช้ในกรณีที่
การเพิกถอนโดยมีผลย้อนหลังจะก่อให้เกิดผลกระทบมากเกินเหตุ๑ การวินิจฉัยเช่นนี้สอดคล้องกับ
แนวคำพิพากษาสภาแห่งรัฐของประเทศฝรั่งเศสที่ได้พิพากษาให้เพิกถอนนิติกรรมทางปกครองโดยกำหนด
วันที่ในอนาคตที่คำสั่งดังกล่าวต้องถูกเพิกถอน ยกตัวอย่างเช่น คำพิพากษาสภาแห่งรัฐ (ประชุมใหญ่)
หมายเลขคดี ๒๕๕๘๘๖ ลงวันที่ ๑๑ พฤษภาคม ค.ศ. ๒๐๐๔ (เป็นการฟ้องคดีขอให้เพิกถอนรัฐกฤษฎีกา


๑ ชาญชัย แสวงศักดิ์, คำอธิบายกฎหมายจัดตั้งศาลปกครองและวิธีพิจารณาคดีปกครอง, พิมพ์ครั้งที่ ๑๑,

(กรุงเทพมหานคร : สำนักพิมพ์วิญญูชน, ๒๕๖๒), น. ๓๑๘.


สำนักวิจัยและวิชาการ  สำนักงานศาลปกครอง  ๒๑๕


เกี่ยวกับหลักประกันการให้เงินช่วยเหลือคนตกงาน ซึ่งสภาแห่งรัฐกำหนดให้การเพิกถอนมีผลเริ่มต้น
ไปในอนาคตในวันที่ ๑ กรกฎาคม ค.ศ. ๒๐๐๔) คำพิพากษาสภาแห่งรัฐหมายเลขคดี ๒๙๔๖๑, ๒๙๐๗๒๓
และ ๒๙๐๗๖๖ ลงวันที่ ๑๖ พฤษภาคม ค.ศ. ๒๐๐๘ (เป็นการฟ้องคดีขอให้เพิกถอนรัฐกฤษฎีกาพร้อมกับ
คำสั่งทางปกครองที่คณะรัฐมนตรีปฏิเสธการอุทธรณ์โดยปริยาย ซึ่งสภาแห่งรัฐกำหนดให้การเพิกถอน
มีผลเริ่มต้นไปในอนาคตในวันที่ ๑ มกราคม ค.ศ. ๒๐๐๙) เป็นต้น

การที่ ศาลปกครองสู งสุ ดิพพากษาให้การ เ พิกถอนคำสั่ งลง โทษทางวินั ยมีผล
ในหนึ่งร้อยแปดสิบวันนับแต่วันที่มีคำพิพากษา ทำให้คำสั่งลงโทษทางวินัยยังคงมีผลใช้บังคับ ผู้ฟ้องคดีจึงไม่
อาจได้รับสิทธิประโยชน์ใด ๆ จากทางราชการ กรณีจึงต่างจากการเพิกถอนคำสั่งลงโทษทางวินัยโดยให้มีผล
นับแต่วันที่ทำคำสั่งดังกล่าว เพราะการเพิกถอนในลักษณะนี้ ผู้ฟ้องคดีจะได้รับสิทธิประโยช น์จาก
การรับราชการกลับคืนมา  ด้วยเหตุนี้ แม้ว่าการเพิกถอนคำสั่งทางปกครองให้มีผลไปในอนาคตจะเป็นประโยชน์
แก่หน่วยงานทางปกครอง ทำให้หน่วยงานทางปกครองสามารถแก้ไขความบกพร่องในกระบวนพิจารณาได้
แต่หากพิจารณาในอีกมุมมองหนึ่ง ความบกพร่องของกระบวนพิจารณาในขั้นตอนที่สำคัญนั้น เป็นความผิดพลาด
ที่เกิดจากหน่วยงานทางปกครอง จึงเกิดคำถามตามมาว่า เป็นการสมควรหรือไม่ที่หน่วยงานทางปกครอง
ไม่ต้องรับผิดชอบใด ๆ ในความไม่สมบูรณ์ของคำสั่งทางปกครองอันเกิดขึ้นจากความผิดพลาดของตน

บทวิเคราะห์คดีฉบับนี้  จะได้ศึกษาถึงการกำหนดคำบังคับในคำพิพากษาคดีปกครอง
การเพิกถอนคำสั่งทางปกครองที่เป็นโมฆะและโมฆียะในประเทศสเปนโดยศาลที่มีอำนาจพิจารณาคดีปกครอง
ตัวอย่างคำพิพากษาศาลฎีกาแผนกคดีปกครองแห่งราชอาณาจักรสเปนเกี่ยวกับการเพิกถอนคำสั่งลงโทษ
ทางวินัยที่ออกมาโดยมิได้ดำเนินการทางวินัย และกรณีที่องค์กรตุลาการของประเทศสเปนสามารถ
ออกคำบังคับให้การเพิกถอนมีผลไปในอนาคตได้ เ ืพ่อนำเสนอข้อสังเกตและข้อเสนอแนะเกี่ยวกับ
การเพิกถอนคำสั่งลงโทษทางวินัยที่บกพร่องในกระบวนพิจารณา

๑. ลักษณะของคำบังคับในคำพิพากษาคดีปกครองของประเทศสเปน
มาตรา ๗๑ แห่งพระราชบัญญัติว่าด้วยศาลที่มีอำนาจพิจารณาคดีปกครอง ค.ศ. ๑๙๙๘

(La Ley 28/1998, de 13 de julio, reguladora de Jurisdiccional Contencioso Administrativa)
ได้บัญญัติถึงลักษณะของคำบังคับ (fallo) ในคำพิพากษาที่ศาลสามารถกำหนดได้ ดังนี้ :

“๑. ในกรณีที่ศาลออกคำพิพากษาที่ยอมรับการฟ้องคดี (ให้ศาลกำหนดคำบังคับ ดังนี้) :
a) สั่งว่าคำสั่งทางปกครองหรือกฎไม่ชอบด้วยกฎหมาย และเพิกถอนคำสั่งทางปกครอง

หรือกฎดังกล่าวทั้งหมดหรือบางส่วน หรือให้หยุดการกระทำหรือปรับปรุงแก้ไขการกระทำที่ไม่ชอบด้วยกฎหมาย
ซึ่งเป็นวัตถุแห่งคดีนั้น

b) ในกรณีที่ผู้ฟ้องคดีมีคำขอให้รับรองสิทธิหรือหน้าที่ของบุคคล หรือขอให้สิทธิ
หรือหน้าที่ของบุคคลกลับคืนมา ให้ศาลสั่งรับรองความมีอยู่ของสิทธิหรือหน้าที่ดังกล่าว และออกมาตรการ
ที่จำเป็นเพื่อให้สิทธิหรือหน้าที่ของบุคคลนั้นกลับคืนมา

c) ในกรณีที่มาตรการที่จำเป็นดังกล่าวคือการให้หน่วยงานทางปกครองออกคำสั่ง
ทางปกครองหรือให้กระทำการอย่างใดอย่างหนึ่งตามข้อตกลง ศาลสามารถกำหนดระยะเวลาให้หน่วยงาน
ทางปกครองปฏิบัติตามเพื่อให้คำบังคับที่ออกมานั้นสัมฤทธิ์ผล




๒๑๖  รวมบทความทางวิชาการ (เอกสารอิเล็กทรอนิกส์) เล่ม ๓



d) หากคำพิพากษาเกี่ยวกับการชดใช้ค่าเสียหายหรือค่าสินไหมทดแทน ศาลต้องสั่ง
อย่างชัดแจ้งถึงสิทธิในการได้รับการชดใช้ และต้องระบุว่าผู้ใดมีหน้าที่ต้องชดใช้ค่าเสียหาย อีกทั้งยังต้อง
ระบุจำนวนเงินที่ต้องชดใช้ในจำนวนที่ศาลพิจารณาแล้วเห็นว่าเหมาะสม หรืออาจกำหนดหลักเกณฑ์
เพื่อพิจารณาค่าเสียหาย ซึ่งจะกำหนดจำนวนได้อย่างชัดเจนในชัน้การบังคับคดี

๒. ศาลไม่อาจพิจารณาออกกฎฉบับใหม่ให้มาแทนที่กฎที่ถูกเพิกถอน อีกทั้งไม่อาจพิจารณา
พิพากษาในส่วนของอำนาจดุลพินิจของฝ่ายปกครองในคำสั่งทางปกครองที่ถูกเพิกถอน”

จากเนื้อหาของมาตรา ๗๑.๑ แห่งพระราชบัญญัติว่าด้วยศาลที่มีอำนาจพิจารณา
คดีปกครอง ค.ศ. ๑๙๙๘ ที่ได้กล่าวมาข้างต้น จะเห็นได้ว่า ในคดีพิพาทเกี่ยวกับการเพิกถอนคำสั่งทางปกครอง
ศาลจะออกคำบังคับด้วยการสั่งให้เพิกถอนคำสั่งนั้นทั้งหมดหรือบางส่วนเท่านั้น โดยที่ศาลไม่อาจกำหนด
มาตรการอื่นใดนอกเหนือไปจากสั่งให้เพิกถอนคำสั่งดังกล่าว และไม่มีเนื้อหาในส่วนของ “ข้อสังเกตเกี่ยวกับ
แนวทางหรือวิธีการดำเนินการให้เป็นไปตามคำพิพากษา” ดังเช่นในคำพิพากษาคดีปกครองของประเทศไทย
(สำหรับกรณีที่ศาลอาจกำหนดคำบังคับให้หน่วยงานทางปกครองออกคำสั่งทางปกครองหรือให้กระทำการ
อย่างใดอย่างหนึ่งตามข้อตกลง ได้แก่กรณีที่ผู้ฟ้องคดีมีคำขอให้รับรองสิทธิหรือหน้าที่ของบุคคล หรือขอให้
สิทธิหรือหน้าที่ของบุคคลกลับคืนมา หรือให้ศาลสั่งรับรองความมีอยู่ของสิทธิหรือหน้าที่ของบุคคล
ซึ่งศาลอาจกำหนดระยะเวลาให้ออกคำสั่งทางปกครองหรือระยะเวลาให้ดำเนินการตามที่กำหนด
ในคำบังคับได้)

ในส่วนของบทบัญญัติเกี่ยวกับการมีผลใช้บังคับ (efectos) ของคำพิพากษาเพิกถอน
คำสั่งทางปกครอง มาตรา ๗๒.๒ แห่งพระราชบัญญัติว่าด้วยศาลที่มีอำนาจพิจารณาคดีปกครอง ค.ศ. ๑๙๙๘
บัญญัติว่า “การเพิกถอนกฎหรือคำสั่งทางปกครองให้มีผลใช้บังคับต่อผู้ได้รับผลกระทบจากกฎหรือคำสั่ง
ทางปกครอง สำหรับคำพิพากษาถึงที่สุดให้เพิกถอนกฎให้มีผลเป็นการทั่วไปนับแต่วันที่ประกาศคำพิพากษา
และเนื้อหาที่ถูกเพิกถอนลงในราชกิจจานุเบกษา  นอกจากนี้ ต้องมีการประกาศคำพิพากษาเพิกถอนคำสั่ง
ทางปกครองทั่วไปไว้ในราชกิจจานุเบกษาด้วย”  อย่างไรก็ดี บทบัญญัติมาตรานี้มิได้ระบุถึงวันที่คำพิพากษา
เพิกถอนคำสั่งทางปกครองมีผลใช้บังคับ อย่างเช่นในกรณีของคำพิพากษาให้เพิกถอนกฎหรือคำสั่ง
ทางปกครองทั่วไป

นอกจากนั้นแล้ว ในพระราชบัญญัติว่าด้วยศาลที่มีอำนาจพิจารณาคดีปกครอง
ค.ศ. ๑๙๙๘ ไม่ปรากฏบทบัญญัติที่ให้อำนาจศาลใช้ดุลพินิจกำหนดระยะเวลาให้การเพิกถอนกฎหรือคำสั่ง
ทางปกครองมีผลไปในอนาคต ดังเช่นที่ปรากฏในบทบัญญัติมาตรา ๗๒ วรรคสอง แห่งพระราชบัญญัติ
จัดตั้งศาลปกครองและวิธีพิจารณาคดีปกครอง พ.ศ. ๒๕๔๒ แต่ก็ไม่ปรากฏบทบัญญัติใดที่ห้ามมิให้ศาล
ใช้ดุลพินิจกำหนดระยะเวลาให้การเพิกถอนกฎหรือคำสั่งทางปกครองมีผลไปในอนาคตด้วยเช่นกัน

๒. การเพิกถอนคำสั่งทางปกครองที่เป็นโมฆะและโมฆียะในประเทศสเปนโดยศาลที่มีอำนาจพิจารณา
คดีปกครอง

ในประเทศสเปน การพิจารณาความชอบด้วยกฎหมายของกฎหรือคำสั่งทางปกครองในชัน้ศาล
ศาลจะต้องพิจารณาว่าคำสั่งทางปกครองที่หน่วยงานทางปกครองได้จัดทำขึ้นนั้น มีความบกพร่องเป็น
“โมฆะ” (nulidad de pleno derecho) หรือ “โมฆียะ” (anulabilidad) ตามเหตุแห่งความเป็นโมฆะ
หรือโมฆียะที่บัญญัติไว้ในพระราชบัญญัติวิธีปฏิบัติราชการทางปกครอง ค.ศ. ๒๐๑๕ (Ley 39/2015,


สำนักวิจัยและวิชาการ  สำนักงานศาลปกครอง  ๒๑๗


de 1 de octubre, del Procedimiento Administrativo Común de las Administraciones Públicas)
ซึ่งผู้ฟ้องคดีได้กล่าวอ้างไว้ในคำฟ้องหรือไม่ ซึ่งผลทางกฎหมายในส่วนของวันเริ่มต้นการเพิกถอนจะแตกต่างกัน

หลักการเรื่อง “โมฆะ” และ “โมฆียะ” ของคำสั่งทางปกครอง มีรายละเอียดดังนี้
๒.๑ ความเป็นโมฆะของคำสั่งทางปกครอง

กฎหมายวิธีปฏิบัติราชการทางปกครองของสเปนนับแต่อดีตจนถึงปัจจุบัน ได้บัญญัติ
คำว่า nulidad de pleno derecho ซึ่งมีความหมายว่า “การลบล้างผลทางกฎหมายอย่างสิ้นเชิง” เพื่อแสดงถึง
คำสั่งทางปกครองที่ถูกลบล้างผลทางกฎหมายอย่างสิ้นเชิงจนเสมือนว่าคำสั่งนั้นสูญเปล่าหรือที่เรียกว่าโมฆะ

๒.๑.๑ ทฤษฎีที่ใช้กำหนดความเป็นโมฆะของคำสั่งทางปกครอง
ศาสตราจารย์ราอูล โบกาเนกรา เซียร์รา แห่งมหาวิทยาลัยกอมปลเูตนเซเดมาดริด

(Universidad Complutense de Madrid) ได้ให้คำอธิบายเกี่ยวกับทฤษฎีที่ใช้กำหนดความเป็นโมฆะ
ของคำสั่งทางปกครองในกฎหมายสเปนไว้ว่า๒ มีทฤษฎีสำคัญอยู่ ๒ ทฤษฎีที่นักกฎหมายปกครองของสเปน
ใช้พิจารณา เพื่อวางหลักเรื่องเหตุแห่งความเป็นโมฆะไว้ในประมวลกฎหมายปกครองของตน ได้แก่

(๑) ทฤษฎีการพิจารณาความร้ายแรงของการฝ่าฝืนกฎหมาย (Criterio de
la gravedad de la infracción) เป็นทฤษฎีที่พิจารณาว่าการฝ่าฝืนกฎหมายนั้นมีความบกพร่องร้ายแรง
ถึงขนาดที่ทำให้คำสั่งทางปกครองต้องถูกลบล้างผลทางกฎหมายอย่างสิ้นเชิง (โมฆะ) หรือเป็นเพียงคำสั่ง
ทางปกครองที่ถูกลบล้างผลทางกฎหมายได้ (โมฆียะ) หากคำสั่งทางปกครองนั้นได้ถูกทำขึ้นโดยฝ่าฝืน
หลักกฎหมายที่สำคัญ คำสั่งนั้นก็เป็นคำสั่งทางปกครองที่เป็นโมฆะ

(๒) ทฤษฎีการพิจารณาจากความความร้ายแรงของการกระทำที่ปรากฏ
อย่างชัดเจน (Teoría de la evidencia) หลักการนี้ได้รับการพัฒนาในประเทศเยอรมนี ช่วงหลังสงครามโลก
ครั้งที่ ๒ โดยมีหลักการว่า คำสั่งทางปกครองที่เป็นโมฆะนี้ นอกจากจะต้องมีความบกพร่องอย่างร้ายแรงแล้ว
ความร้ายแรงนั้นยังต้องปรากฏให้เห็นได้อย่างชัดเจน (de forma manifiesta) อีกด้วย

กฎหมายวิธีปฏิบัติราชการทางปกครองฉบับแรกของสเปน คือ พระราชบัญญัติ
วิธีปฏิบัติราชการทางปกครอง ค.ศ. ๑๙๕๘ (Ley de 17 de julio de 1958 sobre Procedimiento
Administrativo) ซึ่งออกมาในสมัยที่จอมพลฟรานซิสโก ฟรังโกเป็นผู้ปกครองประเทศ ได้ใช้ทฤษฎีการพิจารณา
ความร้ายแรงของการฝ่าฝืนกฎหมาย เพื่อกำหนดกรณีแห่งความเป็นโมฆะของคำสั่งทางปกครองไว้
ในมาตรา ๔๗.๑ แห่งพระราชบัญญัติดังกล่าว โดยได้กำหนดกรณีต่าง ๆ คือ (๑) คำสั่งนั้นออกโดยองค์กร
หรือเจ้าหน้าที่ซึ่งเห็นได้อย่างชัดแจ้งว่าไม่มีอำนาจ (๒) คำสั่งนั้นมีเนื้อหาให้กระทำในสิ่งที่เป็นไปไม่ได้
หรือเป็นการฝ่าฝืนกฎหมายอาญาแต่ไม่รวมถึงความผิดลหุโทษ และ (๓) คำสั่งนั้นออกโดยข้ามขั้นตอน
วิธีพิจารณาทั้งหมดตามที่กฎหมายได้กำหนดไว้ หรือในกรณีที่เป็นคำสั่งของคณะกรรมการ คำสั่งที่ออกมานั้น
เป็นคำสั่งที่ออกมาโดยไม่ผ่านกระบวนการเพื่อให้ได้มาซึ่งมติ

อย่างไรก็ดี กฎหมายวิธีปฏิบัติราชการทางปกครองฉบับต่อมา คือ พระราชบัญญัติ
ระเบียบบริหารราชการแผ่นดินและวิธีปฏิบัติราชการทางปกครอง ค.ศ. ๑๙๙๒ (Ley 30/1992, de 26 de
noviembre, de Régimen Jurídico de las Administraciones Públicas y del Procedimiento Administrativo
Común) ซึ่งประกาศใช้เมื่อปี ค.ศ. ๑๙๙๒ และมีการแก้ไขครั้งสำคัญในปี ค.ศ. ๑๙๙๙ โดยได้เพิ่มเติม
บทบัญญัติในเรื่องกรณีแห่งความเป็นโมฆะของคำสั่งทางปกครองขึ้นมาด้วยการใช้ทฤษฎีการพิจารณา


๒ BOCANEGRA SIERRA, R., La teoría del acto administrativo, (Madrid : Iustel), 2005, p. 176.


๒๑๘  รวมบทความทางวิชาการ (เอกสารอิเล็กทรอนิกส์) เล่ม ๓


จากความร้ายแรงของการกระทำที่ปรากฏอย่างชัดเจน โดยผู้ร่างกฎหมายได้เล็งเห็นแล้วว่าคำสั่งทางปกครอง
ที่ประกอบด้วยกรณีต่าง ๆ ที่บัญญัติเพิ่มเติมขึ้นมาในกฎหมายฉบับนี้ ถือเป็นความเสียหายอย่างร้ายแรงมาก
จนเห็นได้ชัดและเป็นโมฆะ ต้องลบล้างผลทางกฎหมายของคำสั่งทางปกครองนั้นอย่างสิ้นเชิง ซึ่งกรณีต่าง ๆ
ในกฎหมายฉบับดังกล่าว ได้ถูกยกมาบัญญัติในมาตรา ๔๗.๑ แห่งพระราชบัญญัติวิธีปฏิบัติราชการทางปกครอง
ค.ศ. ๒๐๑๕ ซึ่งเป็นกฎหมายฉบับปัจจุบันทั้งหมด

๒.๑.๒ เหตุแห่งความเป็นโมฆะของคำสั่งทางปกครอง
มาตรา ๔๗.๑ แห่งพระราชบัญญัติวิธีปฏิบัติราชการทางปกครอง ค.ศ. ๒๐๑๕

ได้แบ่งเหตุแห่งความเป็นโมฆะของคำสั่งทางปกครองออกเป็น ๗ กรณีดังต่อไปนี้
(๑) คำสั่งที่ออกมาโดยกระทบต่อสิทธิและเสรีภาพซึ่งได้บัญญัติไว้ใน

รัฐธรรมนูญ
กรณีนี้เป็นบทบัญญัติในมาตรา 47.1 a) แห่งพระราชบัญญัติวิธีปฏิบัติ

ราชการทางปกครอง ค.ศ. ๒๐๑๕ เพื่อวางหลักประกันเรื่องสิทธิเสรีภาพขั้นพื้นฐานตามรัฐธรรมนูญ
ในมาตรา ๑๔ ถึง ๒๙ ของรัฐธรรมนูญแห่งราชอาณาจักรสเปน ค.ศ. ๑๙๗๘ โดยคุ้มครองเรื่องต่าง ๆ อาทิ
ความเสมอภาคภายใต้กฎหมาย (มาตรา ๑๔) สิทธิในการมีชีวิตอยู่ (มาตรา ๑๕) เสรีภาพทางความคิด
และการนับถือศาสนา (มาตรา ๑๖) สิทธิส่วนบุคคล (มาตรา ๑๗) สิทธิของบุคคลในเรื่องครอบครัว
เกียรติยศ ชื่อเสียง ตลอดจนความเป็นอยู่ส่วนตัว (มาตรา ๑๘) เสรีภาพในเคหสถาน (มาตรา ๑๙) เสรีภาพ
ในการแสดงความคิดเห็น (มาตรา ๒๐) เสรีภาพในการชุมนุม (มาตรา ๒๑) สิทธิในการสมาคม (มาตรา ๒๒)
สิทธิในการเข้าร่วมกิจกรรมสาธารณะ (มาตรา ๒๓) การได้รับความคุ้มครองจากกระบวนการยติธุรรม
(มาตรา ๒๔) การได้รับความคุ้มครองจากหลักไม่มีโทษ ไม่มีกฎหมาย (มาตรา ๒๕) สิทธิในการรับการศึกษา
และเสรีภาพในการเรียนการสอน รวมไปถึงเรื่องความเป็นอิสระของมหาวิทยาลัย (มาตรา ๒๗) เสรีภาพ
ในการใช้สิทธินัดหยุดงาน (มาตรา ๒๘) และสิทธิในการยื่นข้อเสนอเพื่อให้บรรลุวัตถุประสงค์ตามกฎหมาย
(มาตรา ๒๙)

(๒) คำสั่งที่ออกโดยองค์กรหรือเจ้าหน้าที่ซึ่งไม่มีอำนาจหน้าที่อย่างเห็นได้ชัด
หรือเป็นการออกคำสั่งนอกเขตอำนาจ

กรณีนี้เป็นบทบัญญัติในมาตรา 47.1 b) แห่งพระราชบัญญัติวิธีปฏิบัติ
ราชการทางปกครอง ค.ศ. ๒๐๑๕ คณะกรรมการกฤษฎีกาสเปน (El Consejo de Estado) ได้วางกรอบ
คำว่า “ไม่มีอำนาจหน้าที่อย่างเห็นได้ชัด” (manifiesta incompetencia) ไว้ว่า การไม่มีอำนาจหน้าที่นั้น
จะต้องเห็นได้อย่างชัดเจนโดยบุคคลทั่วไป และระดับของความร้ายแรงจากผลที่ได้รับจากคำสั่งนั้น ต้องมี
ความร้ายแรงมากจนถึงจุดที่ไม่สามารถให้คำสั่งนั้นมีอยู่ได้เลย  นอกจากนั้น คำพิพากษาของศาลฎีกา
แผนกคดีปกครองยังได้วางหลักเอาไว้ว่า องค์กรหรือเจ้าหน้าที่นั้นต้องปราศจากอำนาจในการออกคำสั่ง
เรื่องนั้นอย่างสิ้นเชิง (carezca de toda competencia) จึงจะสามารถเข้าเหตุแห่งความเป็นโมฆะในข้อนี้ได้
(คำพิพากษาศาลฎีกาแผนกคดีปกครอง ลงวันที่ ๑๕ มิถุนายน ค.ศ. ๑๙๘๑ ลงวันที่ ๒๔ มิถุนายน ค.ศ. ๑๙๘๙
และลงวันที่ ๒๘ พฤษภาคม ค.ศ. ๒๐๐๔ เป็นต้น) ยกตัวอย่างเช่น การออกคำสั่งในเรื่องที่เป็นอำนาจ
ของฝ่ายนิติบัญญัติหรือตุลาการ

อย่างไรก็ดี หากการไม่มีอำนาจหน้าที่นั้น ไม่สามารถเห็นได้อย่างชัดแจ้ง
หรือองค์กรหรือหน่วยงานนั้นมิได้ปราศจากอำนาจในการออกคำสั่งเรื่องนั้นอย่างสิ้นเชิง คำสั่งที่ออกมานั้น


สำนักวิจัยและวิชาการ  สำนักงานศาลปกครอง  ๒๑๙


ก็ไม่เป็นโมฆะ แต่ถือเป็นคำสั่งทางปกครองที่เป็นโมฆียะ (anulabilidad) และสามารถให้สัตยาบันได้
(คำพิพากษาศาลฎีกาแผนกคดีปกครอง ลงวันที่ ๑๑ มกราคม ค.ศ. ๒๐๐๘ และลงวันที่ ๕ พฤษภาคม
ค.ศ. ๒๐๑๐ เป็นต้น) ยกตัวอย่างเช่น กรณีของการใช้อำนาจข้ามลำดับชัน้ (incompetencia jerárquica)

(๓) คำสั่งให้กระทำการในสิ่งที่เป็นไปไม่ได้
กรณีนี้เป็นบทบัญญัติในมาตรา 47.1 c) แห่งพระราชบัญญัติวิธีปฏิบัติ

ราชการทางปกครอง ค.ศ. ๒๐๑๕ ศาลฎีกาแผนกคดีปกครองได้วางหลักการทั่วไปเกี่ยวกับคำสั่งทางปกครอง
ซึ่งให้กระทำการในสิ่งที่เป็นไปไม่ได้ว่าหมายถึง คำสั่งทางปกครองที่มีเนื้อหาซึ่งไม่สามารถทำให้สิ่งที่ต้องการนั้น
เกิดเป็นรูปธรรมได้ นอกจากนี้ยังรวมไปถึงคำสั่งที่มีความขัดแย้งในตัวเองอย่างไร้เหตุผลโดยผิดไปจาก
กฎธรรมชาติเป็นอย่างมาก หรือเป็นคำสั่งที่ไม่มีทางเกิดเป็นผลสำเร็จได้ (คำพิพากษาศาลฎีกา  ลงวันที่
๖ พฤศจิกายน ค.ศ. ๑๙๘๑ และลงวันที่ ๔ พฤศจิกายน ค.ศ. ๒๐๐๔ เป็นต้น)

(๔) คำสั่งทางปกครองที่สั่งให้กระทำการอันใดซึ่งเป็นความผิดทางอาญา
หรือเป็นผลที่ตามมาจากการกระทำผิดทางอาญา

กรณีนี้เป็นบทบัญญัติในมาตรา 47.1 d) แห่งพระราชบัญญัติวิธีปฏิบัติ
ราชการทางปกครอง ค.ศ. ๒๐๑๕ ซึ่งมีหลักการแตกต่างจากที่บัญญัติไว้ในกฎหมายฉบับเก่าปี ค.ศ. ๑๙๕๘
อยู่เล็กน้อย ตรงที่เหตุแห่งความเป็นโมฆะของคำสั่งทางปกครองในกฎหมายฉบับปัจจุบันนี้ ครอบคลุมไปถึง
การกระทำผิดทางอาญาทุกประเภท รวมทั้งความผิดลหุโทษด้วย (infracción penal)

ในส่วนของประเด็นที่ว่า ในการกระทำความผิดทางอาญานั้น จำเป็นหรือไม่
ที่ต้องมีคำชี้ขาดจากศาลอาญาว่าได้มีการกระทำผิดทางอาญาจริงเสียก่อน จึงจะสามารถเข้าเหตุแห่งความเป็นโมฆะ
เหตุนี้ได้ สำหรับคำตอบของคำถามนี้ คำพิพากษาศาลฎีกาแผนกคดีอาญา ลงวันที่ ๒๖ พฤศจิกายน ค.ศ. ๒๐๐๘
ได้วินิจฉัยว่า หากศาลอาญามิได้ตัดสินชี้ขาดว่า การกระทำนั้นเป็นความผิดทางอาญา ก็ไม่สามารถยกเหตุ
แห่งความเป็นโมฆะในข้อนี้ได้

(๕) คำสั่งนั้นออกโดยข้ามขั้นตอนวิธีพิจารณาทั้งหมดที่กำหนดไว้ในกฎหมาย
หรือในกรณีที่เป็นคำสั่งของคณะกรรมการ คำสั่งที่ออกมานั้นเป็นคำสั่งที่ออกมาโดยไม่ผ่านกระบวนการ
เพื่อให้ได้มาซึ่งมติ

กรณีนี้เป็นบทบัญญัติในมาตรา 47.1 e) แห่งพระราชบัญญัติวิธีปฏิบัติ
ราชการทางปกครอง ค.ศ. ๒๐๑๕ สามารถแบ่งแยกย่อยออกได้เป็น ๒ กรณีดังนี้

(๕.๑) คำสั่งนั้นออกโดยข้ามขั้นตอนวิธีพิจารณาทั้งหมดที่กฎหมาย
ได้กำหนดไว้

การออกคำสั่งโดยข้ามขั้นตอนวิธีพิจารณาที่กฎหมายได้กำหนดไว้นี้
จะเป็นโมฆะก็ต่อเมื่อออกมาโดยข้ามขั้นตอนทั้งหมดที่ได้บัญญัติไว้ในกฎหมาย แต่ถ้าเป็นคำสั่งที่ออกมา
โดยข้ามเพียงขั้นตอนใดขั้นตอนหนึ่งตามที่กฎหมายกำหนดไว้ คำสั่งนั้นเป็นได้เพียงคำสั่งทางปกครอง
ที่ถูกเพิกถอนได้ (โมฆียะ) เท่านั้น ไม่ถือว่าเป็นโมฆะ (คำพิพากษาศาลฎีกาแผนกคดีปกครอง ลงวันที่ ๑๖ มิถุนายน
ค.ศ. ๒๐๑๐)  อย่างไรก็ดี ศาลฎีกาแผนกคดีปกครองได้วางหลักเอาไว้ว่า หากเป็นการข้ามขั้นตอนที่สำคัญมาก
ถึงขั้นที่ว่าหากข้ามขั้นตอนดังกล่าวไปแล้ว จะถือไม่ได้ว่าได้ดำเนินการตามขั้นตอนวิธีพิจารณานั้นแล้ว
คำสั่งที่ออกมานั้นก็ถือเป็นคำสั่งที่โมฆะ (คำพิพากษาศาลฎีกาแผนกคดีปกครอง ลงวันที่ ๑๗ มีนาคม ค.ศ.๒๐๐๐
และลงวันที่ ๓ พฤษภาคม ค.ศ. ๒๐๐๖ เป็นต้น)


๒๒๐  รวมบทความทางวิชาการ (เอกสารอิเล็กทรอนิกส์) เล่ม ๓



(๕.๒) คำสั่งของคณะกรรมการที่ออกมาโดยไม่ผ่านกระบวนการ
เพื่อให้ได้มาซึ่งมติ

กระบวนการเพื่อให้ได้มาซึ่งมติ คือ ขั้นตอนของการประชุม
และตัดสินใจร่วมกันเพื่อให้ได้มาซึ่งมติร่วมกันของคณะกรรมการ โดยหลักการเรื่องนี้ ได้ถูกบัญญัติไว้ใน
มาตรา ๑๗ และมาตรา ๑๘ แห่งพระราชบัญญัติระเบียบบริหารราชการแผ่นดิน ค.ศ. ๒๐๑๕ (Ley 40/2015,
de 1 de octubre, de Régimen Jurídico del Sector Público) ซึ่งระบุถึงกระบวนการดังกล่าวว่า
ต้องประกอบด้วยการแต่งตั้งคณะกรรมการ การเรียกกรรมการเข้ามาจนครบองค์ประชุม การพิจารณา
เนื้อหาการประชุม และการลงมติโดยอิสระ หากขาดขั้นตอนอย่างใดอย่างหนึ่งดังกล่าวมานี้ คำสั่งที่ออกมา
ก็ถือเป็นโมฆะ เช่น คำสั่งที่ออกมาจากการลงมติโดยไม่ครบองค์ประชุม หรือคำสั่งที่ออกมาโดยมี
หนึ่งในคณะกรรมการซึ่งไม่มีคุณสมบัติเป็นกรรมการในชุดนั้น เป็นต้น

(๖) ในกรณีที่การออกคำสั่งนั้นจำต้องปฏิบัติตามข้อกำหนดที่สำคัญอย่างยิ่ง
เพื่อให้ได้มาซึ่งคำสั่งนั้น แต่กลับออกคำสั่งโดยมิได้ปฏิบัติตามข้อกำหนดดังกล่าว

กรณีนี้เป็นบทบัญญัติในมาตรา 47.1 f) แห่งพระราชบัญญัติวิธีปฏิบัติ
ราชการทางปกครอง ค.ศ. ๒๐๑๕ สำหรับเหตุแห่งความเป็นโมฆะเหตุนี้ เป็นกรณีที่มีการกำหนดหลักเกณฑ์
หรือข้อกำหนดบางอย่างเพื่อเป็นเงื่อนไขในการออกคำสั่งนั้น หากมิได้ปฏิบัติตาม คำสั่งที่ออกมาก็เป็นโมฆะ
โดยข้อกำหนดนั้นต้องเป็น “ข้อกำหนดที่สำคัญอย่างยิ่ง” ซึ่งศาลฎีกาแผนกคดีปกครองได้วางหลักของคำนี้
ไว้ว่า หมายถึง ข้อกำหนดที่มีผลต่อเงื่อนไขความเป็นอยู่ของคำสั่ง  โดยเฉพาะอย่างยิ่ง ในเรื่องการเกิดขึ้น
ของคำสั่งนั้น (คำพิพากษาศาลฎีกาแผนกคดีปกครอง ลงวันที่ ๓๐ ธันวาคม ค.ศ. ๒๐๐๘) ยกตัวอย่างเช่น
มีข้อกำหนดไว้ว่าข้าราชการในศาลจำเป็นต้องมีวุฒิ licenciado en derecho ซึ่งเป็นวุฒิปริญญาตรีควบโท
ทางด้านกฎหมายของสเปน หากมีคำสั่งแต่งตั้งข้าราชการในศาลกับบุคคลที่ไม่ได้จบ licenciado en
derecho ก็ถือว่าไม่ได้ปฏิบัติตามข้อกำหนดที่สำคัญอย่างยิ่ง คำสั่งดังกล่าวก็เป็นโมฆะ

(๗) เหตุแห่งความเป็นโมฆะอื่นที่ได้บัญญัติไว้ในกฎหมาย
กรณีนี้เป็นบทบัญญัติในมาตรา 47.1 g) แห่งพระราชบัญญัติวิธีปฏิบัติ

ราชการทางปกครอง ค.ศ. ๒๐๑๕ เพื่อเปิดโอกาสให้นำบทบัญญัติในกฎหมายอื่น ๆ ที่บัญญัติเรื่องกรณีต่าง ๆ
ที่ทำให้นิติกรรมเป็นโมฆะมาปรับใช้กับคำสั่งทางปกครองได้ ยกตัวอย่างเช่น ในมาตรา ๔ ของประมวล
กฎหมายแพ่ง ค.ศ. ๒๐๐๐ (Código Civil) ได้วางหลักไว้เกี่ยวกับนิติกรรมที่มีเนื้อหาต้องห้ามโดยกฎหมาย
หรือขัดต่อกฎหมายว่า ไม่สามารถมีผลใช้บังคับได้

๒.๒ ความเป็นโมฆียะของคำสั่งทางปกครอง
๒.๒.๑ ลักษณะของคำสั่งทางปกครองที่เป็นโมฆียะ

คำสั่งทางปกครองที่เป็นโมฆียะเป็นคำสั่งทางปกครองที่มีผลใช้บังคับตามกฎหมาย
แต่คำสั่งดังกล่าวมีข้อบกพร่องบางประการ ทำให้หน่วยงานทางปกครองผู้ออกคำสั่งนั้นสามารถเพิกถอน
คำสั่งทางปกครองนั้นได้ แต่ไม่ถึงขั้นต้องลบล้างผลทางกฎหมายโดยสิ้นเชิง๓  ทั้งนี้ การระงับผลทางกฎหมาย
ดังกล่าวต้องกระทำภายในระยะเวลาที่กำหนดไว้ในกฎหมาย ซึ่งหากผู้มีส่วนได้เสียเห็นว่าคำสั่งทางปกครอง
เป็นโมฆียะ ผู้มีส่วนได้เสียสามารถยื่นอุทธรณ์ภายในฝ่ายปกครอง (recurso de alzada) ได้ภายในกำหนด


๓ BOCANEGRA SIERRA, R., อ้างแล้วในเชิงอรรถที่ ๒, p. 191.


สำนักวิจัยและวิชาการ  สำนักงานศาลปกครอง  ๒๒๑


ระยะเวลา ๑ เดือน นับแต่ได้มีการออกคำสั่งนั้น ตามที่กำหนดไว้ในมาตรา ๑๒๒ แห่งพระราชบัญญัติวิธีปฏิบัติ
ราชการทางปกครอง ค.ศ. ๒๐๑๕ หากไม่พอใจในคำวินิจฉัยอุทธรณ์หรือหน่วยงานทางปกครองนิ่งเฉย
ไม่ทำการวินิจฉัยอุทธรณ์นั้น ผู้มีส่วนได้เสียก็สามารถมาฟ้องเป็นคดีต่อศาลที่มีอำนาจพิจารณาคดีปกครองได้
นอกจากนั้น หากหน่วยงานทางปกครองเห็นเองว่าคำสั่งที่ตนออกมานั้นเป็นโมฆียะ ก็อาจดำเนินกระบวนการ
เพื่อเพิกถอนคำสั่งทางปกครองที่เป็นโมฆียะได้ ตามที่กำหนดไว้ในมาตรา ๑๐๗ แห่งพระราชบัญญัติเดียวกัน
ที่กำหนดให้หน่วยงานทางปกครองทำการประกาศว่าคำสั่งดังกล่าวเป็นคำสั่งทางปกครองที่มีความเสียหาย
ร้ายแรง (declaración de lesividad) ภายในระยะเวลา ๔ ปี นับแต่วันที่ได้ออกคำสั่ง ก่อนที่จะนำเรื่อง
ดังกล่าวขึ้นเป็นคดีสู่ศาลที่มีอำนาจพิจารณาคดีปกครอง เพื่อพิจารณาเพิกถอนคำสั่งทางปกครองดังกล่าว

๒.๒.๒ เหตุแห่งความเป็นโมฆียะของคำสั่งทางปกครอง
มาตรา ๔๘ แห่งพระราชบัญญัติวิธีปฏิบัติราชการทางปกครอง

ค.ศ. ๒๐๑๕ ได้แบ่งเหตุแห่งความเป็นโมฆียะของคำสั่งทางปกครองออกเป็น ๓ กรณีดังต่อไปนี้
(๑) หน่วยงานทางปกครองออกคำสั่งโดยฝ่าฝืนกฎหมาย

มาตรา ๔๘.๑ แห่งพระราชบัญญัติวิธีปฏิบัติราชการทางปกครอง
ค.ศ. ๒๐๑๕ บัญญัติว่า คำสั่งของหน่วยงานทางปกครองที่ได้ทำขึ้นโดยฝ่าฝืนกฎหมายใดก็ตามสามารถ
ถูกเพิกถอนได้ กรณีดังกล่าวเป็นกรณีของการฝ่าฝืนกฎหมายที่ไม่มีลักษณะร้ายแรงมากจนถึงขั้นที่คำสั่ง
ทางปกครองดังกล่าวต้องตกเป็นโมฆะ ซึ่งหมายความว่า หากคำสั่งที่ออกมาโดยฝ่าฝืนกฎหมายซึ่งไม่เข้าเหตุ
แห่งความเป็นโมฆะ จะเป็นคำสั่งทางปกครองที่เป็นโมฆียะในทุกกรณี

(๒) หน่วยงานทางปกครองใช้อำนาจผิดเจตนารมณ์ของกฎหมาย
กรณีนี้เป็นบทบัญญัติในมาตรา ๔๘.๑ แห่งพระราชบัญญัติ

วิธีปฏิบัติราชการทางปกครอง ค.ศ. ๒๐๑๕  อย่างไรก็ดี พระราชบัญญัติฉบับนี้มิได้มีบทบัญญัติใดที่อธิบาย
ถึงลักษณะของการใช้อำนาจผิดเจตนารมณ์ของกฎหมายไว้ แต่ปรากฏอยู่ในพระราชบัญญัติว่าด้วย
ศาลที่มีอำนาจพิจารณาคดีปกครอง ค.ศ. ๑๙๙๘ ซึ่งได้อธิบายถึงประเด็นดังกล่าวไว้ในมาตรา ๗๐.๒ วรรคสอง
โดยอธิบายไว้ว่า “การใช้อำนาจผิดเจตนารมณ์ของกฎหมาย หมายถึง การใช้อำนาจทางปกครองให้เกิดผล
ที่แตกต่างไปจากเจตนารมณ์ที่ได้บัญญัติไว้ในกฎหมาย”

คำพิพากษาศาลฎีกาแผนกคดีปกครอง ลงวันที่ ๑๖ มีนาคม
ค.ศ. ๑๙๙๙ ได้วางหลักกฎหมายเรื่ององค์ประกอบของการใช้อำนาจผิดเจตนารมณ์ของกฎหมาย
อย่างละเอียดชัดเจน และถูกนำมาอ้างอิงไว้ในคำพิพากษาอีกหลายครั้งจนกลายเป็นหลักกฎหมายที่เกิดจาก
แนวคำพิพากษาของศาล ซึ่งมีเนื้อหาโดยสรุป ดังนี้

“การใช้อำนาจผิดเจตนารมณ์ของกฎหมายมีความเกี่ยวข้องกับ
การควบคุมการใช้อำนาจในการออกกฎ การออกคำสั่งของฝ่ายปกครอง ซึ่งจำเป็นต้องกระทำให้สอดคล้องกับ
เจตนารมณ์ของกฎหมาย ดังที่ได้บัญญัติไว้ในมาตรา ๑๐๖.๑ ของรัฐธรรมนูญแห่งราชอาณาจักรสเปน  ทั้งนี้
บทบัญญัติมาตรา ๗๐.๒ แห่งพระราชบัญญัติว่าด้วยศาลที่มีอำนาจพิจารณาคดีปกครอง ค.ศ. ๑๙๙๘
ได้อธิบายไว้ว่า การใช้อำนาจผิดเจตนารมณ์ของกฎหมาย หมายถึง การใช้อำนาจทางปกครองให้เกิดผล
ที่แตกต่างไปจากเจตนารมณ์ตามที่ได้บัญญัติไว้ในกฎหมาย




๒๒๒  รวมบทความทางวิชาการ (เอกสารอิเล็กทรอนิกส์) เล่ม ๓



เมื่อพิจารณาถึงลักษณะทางเนื้อหาและจากคำพิพากษาต่าง ๆ แล้ว
สามารถจำแนกองค์ประกอบของการใช้อำนาจผิดเจตนารมณ์ของกฎหมายได้ ดังนี้ (๑) เป็นการใช้อำนาจ
ทางปกครอง ซึ่งหมายความรวมถึงอำนาจทุกอย่างของหน่วยงานทางปกครองตามที่กฎหมายได้บัญญัติ
ให้อำนาจไว้ (๒) การกระทำทางปกครองนั้น สามารถเป็นได้ทั้งการกระทำหรือการละเว้นการกระทำในกรณีที่
หน่วยงานทางปกครองมีหน้าที่ต้องกระทำการนั้น (๓) ถึงแม้ว่าการพิจารณาเรื่องการใช้อำนาจผิดเจตนารมณ์
ของกฎหมายนี้ จะต้องดูที่การใช้ดุลพินิจของฝ่ายปกครองเป็นหลักก็ตาม แต่ก็ต้องดูด้วยว่าผลลัพธ์ที่เกิดขึ้น
จากการใช้อำนาจทางปกครองนั้น ได้ส่งผลเสียต่อประโยชน์ส่วนรวมหรือไม่ (๔) การใช้อำนาจผิดเจตนารมณ์
ของกฎหมายสามารถเกิดขึ้นร่วมกับเหตุอื่น ๆ ที่ทำให้คำสั่งทางปกครองนั้นต้องเสียไป (๕) เป็นเรื่องยาก
ที่จะทำการตรวจพิสูจน์โดยตรงว่ามีการใช้อำนาจผิดเจตนารมณ์ของกฎหมายหรือไม่  ดังนั้น คู่กรณีจึงต้อง
แสดงให้ศาลเห็นได้ว่า ได้กระทำการให้เกิดผลลัพธ์ที่แตกต่างจากที่บทบัญญัติของกฎหมายต้องการให้เป็น
(๖) การตรวจสอบว่าผู้ใดใช้อำนาจผิดเจตนารมณ์ของกฎหมายนั้น ต้องคำนึงถึงเรื่องความสุจริตในกระบวนการ
ออกคำสั่งทางปกครองนั้นด้วย  และคู่กรณีต้องมีข้อมูลที่ง่ายต่อการพิสูจน์ว่าได้มีการกระทำเช่นนั้นจริง

เมื่อพิจารณาถึงจุดกำเนิดของคำสั่งทางปกครองแล้ว พบเหตุ
แห่งความไม่ชอบด้วยกฎหมายอันเกิดจากความไม่สอดคล้องกันอย่างเด่นชัดระหว่างผลทางภววิสัย
(fin objetivo) ซึ่งเป็นผลที่กฎหมายต้องการให้เป็น อันเป็นตัวตนที่แท้จริงและอยู่ภายในตัวบทบัญญัตินั้น
กับผลทางอัตวิสัย (fin subjetivo) ซึ่งเป็นผลที่เกิดขึ้นจริงจากการใช้อำนาจตัดสินของหน่วยงานทางปกครอง
และคู่กรณีที่กล่าวอ้างนั้นต้องนำสืบว่ามีการกระทำเช่นนั้นจริง”

(๓) มีการกระทำผิดรูปแบบขั้นตอนของการออกคำสั่งทางปกครอง
มาตรา ๔๘.๒ แห่งพระราชบัญญัติวิธีปฏิบัติราชการทางปกครอง

ค.ศ. ๒๐๑๕ ได้วางหลักไว้ว่า คำสั่งทางปกครองที่ออกโดยไม่ถูกต้องตามกฎหมายหรือตามขั้นตอน
ของการออกคำสั่งทางปกครองนั้น จะเป็นโมฆียะได้ในกรณีที่รูปแบบหรือขั้นตอนนั้นเป็นส่วนประกอบสำคัญ
ของคำสั่งทางปกครองอันมิอาจขาดได้ถึงระดับที่หากขาดสิ่งนั้นไปแล้ว จะไม่บรรลุวัตถุประสงค์ของกฎหมาย
หรือในกรณีที่เมื่อขาดขั้นตอนนั้นไปแล้ว ทำให้ผู้มีส่วนได้เสียไม่มีโอกาสได้ใช้สิทธิโต้แย้งในการออกคำสั่ง
ทางปกครองนั้น  นอกจากนั้นแล้ว มาตรา ๔๘.๓ แห่งพระราชบัญญัติเดียวกันยังได้วางหลักเพิ่มเติมถึง
กรณีคำสั่งทางปกครองที่ออกเกินกำหนดระยะเวลาไว้ว่า คำสั่งทางปกครองที่ออกมาจะเป็นโมฆียะได้
ก็ต่อเมื่อเงื่อนไขเรื่องระยะเวลานั้นเป็นส่วนสำคัญของคำสั่งทางปกครอง

จากเนื้อหาของบทบัญญัติข้างต้น สามารถจำแนกเหตุที่คำสั่ง
ทางปกครองเป็นโมฆียะเนื่องจากมีการกระทำผิดรูปแบบขั้นตอนได้เป็น ๓ เหตุ ดังต่อไปนี้

(๓.๑) เมื่อการทำผิดรูปแบบหรือขั้นตอนที่กฎหมายกำหนดนั้น
เป็นการทำให้คำสั่งทางปกครองไม่สามารถบรรลุวัตถุประสงค์ของกฎหมาย

เหตุดั งกล่าว เกิดขึ้ น เมื่ อมีการกระทำผิ ดรูปแบบ
หรือกระทำโดยข้ามขั้นตอนที่ได้บัญญัติไว้ในกฎหมายนั้น ส่งผลให้คำสั่งทางปกครองที่ออกมาไม่บรรลุ
วัตถุประสงค์ตามที่กฎหมายต้องการ ซึ่งการผิดรูปแบบหรือขั้นตอนนั้น ทำให้ความถูกต้องของคำวินิจฉัยนั้น
บกพร่องไป ยกตัวอย่างเช่น กรณีที่หน่วยงานทางปกครองออกคำสั่งรื้อถอนอาคาร ทั้งที่ยังมิได้มีการวินิจฉัยว่า
อาคารแห่งนั้นเป็นซากปรักหักพังซึ่งอาจก่อให้เกิดอันตรายถึงขั้นต้องรื้อถอน หรือกรณีที่กฎหมายระบุว่า


สำนักวิจัยและวิชาการ  สำนักงานศาลปกครอง  ๒๒๓


ในการออกคำสั่งนั้น ต้องมีการอธิบายถึงเหตุผลว่า  เหตุใดฝ่ายปกครองจึงใช้อำนาจดุลพินิจเช่นนั้น
แต่ฝ่ายปกครองมิได้กล่าวถึงเรื่องดังกล่าวไว้ในคำสั่งทางปกครอง เป็นต้น

(๓.๒) เมื่อผู้มีส่วนได้เสียไม่มีโอกาสใช้สิทธิโต้แย้งในการออก
คำสั่งทางปกครอง

กรณีนี้เป็นกรณีที่ผู้มีส่วนได้เสียไม่มีโอกาสใช้สิทธิโต้แย้ง
ในระหว่างกระบวนการพิจารณาทางปกครองเพื่อออกคำสั่งทางปกครองนั้น เนื่องจากได้มีการข้ามขั้นตอน
ที่ได้บัญญัติไว้ในกฎหมาย ทำให้บุคคลดังกล่าวเสียโอกาส ไม่สามารถนำพยานหลักฐานมาแสดงต่อหน่วยงาน
ทางปกครองเพื่อปกป้องสิทธิของตนเอง

สำหรับการพิจารณาว่าขั้นตอนใดถือเป็นขั้นตอนสำคัญ
ที่ทำให้ผู้มีส่วนได้เสียไม่มีโอกาสได้ใช้สิทธิโต้แย้งนั้น ต้องพิจารณาเป็นกรณีไป  อย่างไรก็ดี คำพิพากษาศาลฎีกา
แผนกคดีปกครอง ลงวันที่ ๒๒ พฤษภาคม ค.ศ. ๑๙๙๒ ได้วางหลักไว้ว่า กรณีจะไม่ถือว่าผู้มีส่วนได้เสียไม่มี
โอกาสได้ใช้สิทธิโต้แย้ง หากผู้มีส่วนได้เสียยังสามารถตอบข้อกล่าวหา ให้การต่อสู้ ค้นหาพยานหลักฐาน
และพิสูจน์เพื่อปกป้องสิทธิประโยชน์ของตนได้ แม้ว่าในกระบวนการออกคำสั่งทางปกครองจะมีการข้าม
ขั้นตอนนั้นไป

ตัวอย่างของกรณีที่ผู้มีส่วนได้เสียไม่มีโอกาสใช้สิทธิโต้แย้ง
ในการออกคำสั่งทางปกครอง ทำให้คำสั่งทางปกครองที่ออกมาเป็นคำสั่งทางปกครองที่ถูกเพิกถอนได้
เช่น การข้ามขั้นตอนการรับฟังคำให้การ (trámite de audiencia) เนื่องจากการข้ามขั้นตอนนี้ไปทำให้
ผู้ได้รับผลกระทบจากคำสั่งทางปกครองไม่มีโอกาสได้ทราบข้อเท็จจริงที่ใช้ในการพิจารณาออกคำสั่ง
ทางปกครอง ไม่สามารถโต้แย้งในข้อเท็จจริงและข้อกฎหมายที่ใช้ในการพิจารณาออกคำสั่งทางปกครองนั้นได้
(คำพิพากษาศาลฎีกาแผนกคดีปกครอง ลงวันที่ ๑๖ มีนาคม ค.ศ. ๒๐๐๕ ลงวันที่ ๖ กุมภาพันธ์ ค.ศ. ๑๙๙๘
และลงวันที่ ๑๔ เมษายน ค.ศ. ๒๐๑๐ เป็นต้น

(๓.๓) ในกรณีที่เงื่อนไขเรื่องระยะเวลามีความสำคัญต่อคำสั่ง
ทางปกครอง แล้วมีการออกคำสั่งทางปกครองภายหลังจากระยะเวลาที่ได้กำหนดไว้

โดยปกติแล้ว คำสั่งทางปกครองที่ออกมาภายหลังระยะเวลา
ที่ได้กำหนดไว้ในกฎหมายนั้น จะมีผลบังคับโดยสมบูรณ์  อย่างไรก็ดี หากเป็นกรณีที่เงื่อนไขเรื่องเวลามีส่วนสำคัญ
ต่อการบรรลุวัตถุประสงค์ของคำสั่งทางปกครอง กล่าวคือ เป็นการสายเกินไปที่จะทำให้คำสั่งทางปกครองนั้น
บรรลุวัตถุประสงค์ คำสั่งที่ออกมาภายหลังระยะเวลาที่กำหนดในกฎหมายนั้นจะถือเป็นคำสั่งทางปกครอง
ที่ถูกเพิกถอนได้ ยกตัวอย่างเช่น การออกคำสั่งรับผู้เข้าร่วมประมูลรายใหม่ ภายหลังจากกำหนดเวลา
รับสมัครผู้ประมูลสิ้นสุดไปแล้ว เป็นต้น๔

๒.๓ ลักษณะของการเพิกถอนคำสั่งทางปกครองที่เป็นโมฆะและโมฆียะโดยศาล
ในการฟ้องคดีขอให้ เ พิกถอนคำสั่ งทางปกครอง  ผู้ ฟ้องคดีจะต้องอ้างเหตุ

แห่งความเป็นโมฆะหรือโมฆียะเหตุใดเหตุหนึ่งในบทบัญญัติมาตรา ๔๗ หรือมาตรา ๔๘ แห่งพระราชบัญญัติ
วิธีปฏิบัติราชการทางปกครอง ค.ศ. ๒๐๑๕ เพื่อให้ศาลพิจารณาว่าคำสั่งทางปกครองที่เป็นวัตถุแห่งการฟ้องคดีนั้น


๔ GONZÁLEZ PÉREZ, J. Y GONZÁLEZ NAVARRO, F., Comentarios a la Ley de Régimen Jurídico
de las Administraciones Públicas y Procedimiento Administrativo Común I, Thomson Civitas, Madrid,
4ª edición, 2007, p. 1769.


๒๒๔  รวมบทความทางวิชาการ (เอกสารอิเล็กทรอนิกส์) เล่ม ๓


ไม่ชอบด้วยกฎหมาย ต้องถูกเพิกถอนตามเหตุแห่งความเป็นโมฆะหรือเหตุโมฆียะตามที่ผู้ฟ้องคดีกล่าวอ้าง
หรือไม่ ศาลมีอำนาจพิจารณาว่าคำสั่งทางปกครองนั้นมีความบกพร่องตามเหตุที่ผู้ฟ้องคดีกล่าวอ้างมาหรือไม่
โดยที่ศาลไม่จำต้องกำหนดว่าการเพิกถอนมีผลเมื่อใด เพราะเป็นไปตามหลักเกณฑ์ของคำสั่งแต่ละประเภทอยู่แล้ว

คำสั่งทางปกครองที่เป็นโมฆะเป็นคำสั่งทางปกครองที่มีความบกพร่องอย่างร้ายแรง
เสมือนไม่มีคำสั่งเช่นนั้นอยู่เลย จึงต้องถูกเพิกถอนย้อนหลังนับแต่วันที่ทำคำสั่ง (ex tunc) ในทุกกรณี
และคำสั่งทางปกครองที่เป็นโมฆียะเป็นคำสั่งทางปกครองที่มีข้อบกพร่องบางประการ แต่ไม่ถึงขั้นต้องลบล้าง
ผลทางกฎหมายโดยสิ้นเชิง โดยทั่วไปแล้วจะต้องถูกเพิกถอนนับแต่วันที่ศาลพิพากษาเพิกถอนคำสั่ง
(ex nunc) ยกเว้นในบางคดี ศาลอาจกำหนดให้เพิกถอนย้อนหลังนับแต่วันที่ทำคำสั่งได้ (ซึ่งถือเป็นกรณี
ยกเว้นอย่างยิ่ง) และต้องกำหนดไว้อย่างชัดเจนในคำพิพากษา ยกตัวอย่างเช่น คำพิพากษาศาลฎีกา
แผนกคดีปกครอง ลงวันที่ ๑๕ ตุลาคม ค.ศ. ๒๐๐๘ ลงวันที่ ๒๙ พฤศจิกายน ค.ศ. ๒๐๑๓ และลงวันที่
๒๑ มิถุนายน ค.ศ. ๒๐๑๖ เป็นต้น

อย่างไรก็ดี จากการศึกษาค้นคว้าคำพิพากษาของศาลฎีกาแผนกคดีปกครอง
ของประเทศสเปน ยังไม่ปรากฏกรณีที่ศาลกำหนดให้การเพิกถอนคำสั่งมีผลไปในอนาคตแต่อย่างใด

๓. ตัวอย่างคำพิพากษาศาลฎีกาแผนกคดีปกครองแห่งราชอาณาจักรสเปนเกี่ยวกับการเพิกถอนคำสั่ง
ลงโทษทางวินัยที่ออกมาโดยมิได้ดำเนินการทางวินัย

ในอดีตศาลฎีกาแผนกคดีปกครองแห่งราชอาณาจักรสเปนได้เคยมีคำพิพากษาศาลฎีกา
แผนกคดีปกครองที่ ๗๖๔๒/๒๐๑๑ ลงวันที่ ๑๕ พฤศจิกายน ค.ศ. ๒๐๑๑ (คดีหมายเลขดำที่ ๗๖๔๒/๒๐๑๐)
เกี่ยวกับการเพิกถอนคำวินิจฉัยลงโทษทางวินัยในลักษณะของประกาศกระทรวงศึกษาธิการ (Orden
Ministerial) ที่ออกมาโดยมิได้ดำเนินกระบวนพิจารณาทางวินัย อีกทั้งในประกาศดังกล่าวก็มิได้ลงลายมือชื่อ
ของผู้ใด ซึ่งคำวินิจฉัยลงโทษดังกล่าวถือเป็นโมฆะ ตามมาตรา 62.1.e) แห่งพระราชบัญญัติระเบียบ
บริหารราชการแผ่นดินและวิธีปฏิบัติราชการทางปกครอง ค.ศ. ๑๙๙๒ (ปัจจุบัน คือ มาตรา 48.1.e)
แห่งพระราชบัญญัติวิธีปฏิบัติราชการทางปกครอง ค.ศ. ๒๐๑๕)

คดีดังกล่าวมีข้อเท็จจริงว่า ผู้ ฟ้องคดีเป็นข้าราชการครูสอนดนตรีที่แคว้นอัสตูเรีย
(Asturia) ทางตอนเหนือของประเทศสเปน และต้องคำพิพากษาถึงที่สุดในคดีอาญาเมื่อปี ค.ศ. ๒๐๐๘
ให้ลงโทษจำคุก ๒ ปี และห้ามรับราชการหรือเป็นพนักงานราชการครู (inhabilitación especial para
empleo o cargo público)๕ เป็นเวลา ๑ ปี ๖ เดือน เนื่องจากผู้ฟ้องคดีได้ทำอนาจารนักเรียนหญิงที่เป็นผู้เยาว์
ขณะที่ทำการเรียนการสอนกีตาร์ภายในชัน้เรียนที่ทำการเรียนการสอนแบบตัวต่อตัว โดยผู้ฟ้องคดีได้ใช้มือ
สัมผัสปทุมถัน อีกทั้งยังใช้มือสอดล้วงเข้าไปเคล้าคลึงสัมผัสบริเวณอวัยวะเพศของนักเรียนหญิงผู้นั้นอีกด้วย
ต่อมาในปี ค.ศ. ๒๐๐๙ ผู้ฟ้องคดีได้รับเอกสารสำเนาราชกิจจานุเบกษาของประกาศกระทรวงศึกษาธิการ
(Orden Ministerial) เลขที่ ESD/112/2009 ลงวันที่ ๑๔ มกราคม ค.ศ. ๒๐๐๙ ซึ่งเป็นประกาศปลดผู้ฟ้องคดี


๕ การห้ามบุคคลรับราชการหรือเป็นพนักงานราชการบางประเภท เป็นโทษตามมาตรา ๔๒

แห่งประมวลกฎหมายอาญา ค.ศ. ๑๙๙๕ ซึ่งบัญญัติว่า “การห้ามบุคคลรับราชการหรือเป็นพนักงานราชการบางประเภท
ส่งผลให้ต้องระงับการจ้างงานและระงับยศในฐานะข้าราชการหรือพนักงานราชการในประเภทที่กำหนดห้าม แม้ว่าบุคคล
ดังกล่าวจะเป็นผู้ถูกคัดเลือกให้ดำรงตำแหน่งดังกล่าวแล้วก็ตาม อีกทั้งยังไม่อาจรับราชการหรือเป็นพนักงานราชการ
ในประเภทที่ถูกห้ามระหว่างระยะเวลาที่ได้รับโทษดังกล่าว  ทั้งนี้ ในคำพิพากษาจะต้องระบุประเภทของลักษณะงาน
ตำแหน่ง และยศที่ต้องห้ามไว้ด้วย”


สำนักวิจัยและวิชาการ  สำนักงานศาลปกครอง  ๒๒๕


ออกจากการเป็นข้าราชการครูสอนดนตรีและศิลปะ โดยมีเอกสารแนบ คือ สำเนาคำพิพากษาในคดีอาญา
และสำเนาหนังสือรับทราบประกาศดังกล่าวของคณะมนตรีแห่งแคว้นอัสตูเรีย (Gobierno del Principado
de Asturia) โดยที่ในประกาศนั้น มิได้ระบุขั้นตอนการดำเนินกระบวนพิจารณาทางวินัย รวมไปถึงไม่มีคำวินิจฉัย
ที่สืบเนื่องมาจากกระบวนการนั้น อีกทั้งยังไม่ลงลายมือชื่อของผู้ใด และกระทรวงศึกษาธิการมิได้แจ้งประกาศ
ดังกล่าวให้กับผู้ฟ้องคดีโดยตรง ผู้ฟ้องคดีได้อุทธรณ์คดีต่อศาลอุทธรณ์แห่งชาติ (Audiencia Nacional)
และศาลอุทธรณ์แห่งชาติได้พิพากษายกฟ้อง ผู้ฟ้องคดีไม่เห็นด้วยกับคำพิพากษาของศาลอุทธรณ์แห่งชาติ
จึงนำคดีมาฎีกาต่อศาลฎีกาแผนกคดีปกครอง ศาลฎีกาแผนกคดีปกครองพิจารณาแล้วเห็นว่า กรณีนี้เป็น
กรณีที่คำสั่งแทบจะไม่มีตัวตน (casi inexsiste) เอกสารที่ผู้ฟ้องคดีได้รับ คือ สำเนาคำพิพากษาในคดีอาญา
และสำเนาราชกิจจานุเบกษาที่ลงประกาศปลดผู้ฟ้องคดีจากการดำรงตำแหน่งข้าราชการครูนั้น ไม่ปรากฏว่า
มีการวินิจฉัยข้อเท็จจริงตามกระบวนพิจารณาทางวินัยที่กฎหมายกำหนดเลยแม้แต่น้อย ประกาศดังกล่าว
จึงไม่ถือว่าเป็นคำสั่งลงโทษทางวินัย เพราะออกมาโดยมิได้ปฏิบัติตามขั้นตอนสำคัญและจำเป็นอย่างยิ่ง
เพื่อให้เกิดคำวินิจฉัยดังกล่าว ถือเป็นเหตุแห่งความเป็นโมฆะ ตามมาตรา 62-1-e) แห่งพระราชบัญญัติ
วิธีปฏิบัติราชการทางปกครอง ค.ศ. ๑๙๙๒ พิพากษาเพิกถอนประกาศกระทรวงศึกษาธิการ (Orden
Ministerial) เลขที่ ESD/112/2009 ลงวันที่ ๑๔ มกราคม ค.ศ. ๒๐๐๙ ซึ่งเป็นประกาศปลดผู้ฟ้องคดี
ออกจากการเป็นข้าราชการครูสอนดนตรีและศิลปะ เนื่องจากเป็นประกาศที่ไม่ชอบด้วยกฎหมาย

ในคำพิพากษาฉบับนี้ ศาลฎีกาแผนกคดีปกครองมิได้กล่าวถึงประเด็นเรื่องการเพิกถอน
ให้มีผลไปเมื่อใด เพราะการเพิกถอนตามหลักเกณฑ์ของคำสั่งที่เป็นโมฆะต้องเพิกถอนนับแต่วันที่ทำคำสั่ง
ดังกล่าวเสมอ เนื่องจากการเป็นโมฆะ คือ “การลบล้างผลทางกฎหมายอย่างสิ้นเชิง”จนเสมือนว่าคำสั่งนั้น
สูญเปล่า

จากเนื้อหาของคำพิพากษานี้สามารถสรุปได้ว่า คำสั่งลงโทษทางวินัยที่ไม่ชอบด้วยกฎหมาย
จากความบกพร่องในกระบวนพิจารณาอันเกิดจากความผิดพลาดของหน่วยงานทางปกครอง ซึ่งมีความร้ายแรง
จนถึงขั้นเป็นโมฆะ ศาลที่พิจารณาคดีก็ไม่อาจช่วยเหลือให้หน่วยงานทางปกครองดำเนินการสอบสวนทางวินัย
อย่างถูกต้องตามกฎหมายจากการฟ้องคดีในครั้งนี้ได้ เมื่อคำสั่งลงโทษทางวินัยดังกล่าวเป็นคำสั่งที่ไม่ชอบ
ด้วยกฎหมาย หากหน่วยงานทางปกครองต้องการลงโทษผู้กระทำผิด ก็ต้องดำเนินการทางวินัยให้ถูกต้อง
ในภายหลัง

๔. กรณีที่องค์กรตุลาการของประเทศสเปนสามารถออกคำบังคับให้การเพิกถอนมีผลไปในอนาคต
จากการศึกษาค้นคว้าข้อมูลยังไม่ปรากฏว่ามีคดีที่ศาลฎีกาแผนกคดีปกครองของประเทศสเปน

พิพากษาคดีและกำหนดคำบังคับให้คำพิพากษามีผลไปในอนาคต  อย่างไรก็ดี ปรากฏว่ามีกรณีที่องค์กร
ตุลาการของประเทศสเปนคือ “ศาลรัฐธรรมนูญ” ได้ออกคำวินิจฉัยที่กำหนดคำบังคับให้การเพิกถอนมีผล
ไปในอนาคตได้ ซึ่งเป็นกรณีของการเพิกถอนกฎหมายที่ขัดต่อรัฐธรรมนูญ โดยให้การเพิกถอนมีผลไป
ในอนาคตเมื่อฝ่ายนิติบัญญัติได้ออกกฎหมายฉบับใหม่และมีการใช้บังคับเป็นที่เรียบร้อยแล้ว ซึ่งหลักการ
ดังกล่าวสอดคล้องกับหลักการของประเทศเยอรมนี ซึ่งยอมรับหลักการให้บทบัญญัติของกฎหมายที่ไม่ชอบ
ด้วยรัฐธรรมนูญมีผลใช้บังคับไปในอนาคต (pro futuro) ตามเงื่อนไขหรือวันทีที่่กำหนดไว้ในคำพิพากษา๖


๖ González-Varas Ibanes, Santiago, “Los efectos de las sentencias anulatorias de los Tribunales

contituciones, Revista de Administración Pública, Revista de Administración Pública, Núm. 178, p. 364
(Enero-Abril 2009).


๒๒๖  รวมบทความทางวิชาการ (เอกสารอิเล็กทรอนิกส์) เล่ม ๓



คำพิพากษาศาลรัฐธรรมนูญที่อาจตีความได้ว่าให้มีผลไปในอนาคต ยกตัวอย่างเช่น
- คำพิพากษาศาลรัฐธรรมนูญที่ ๑๙/๑๙๘๗ ลงวันที่ ๑๗ กุมภาพันธ์ ค.ศ. ๑๙๘๗

พิพากษาให้มาตรา ๑๓.๑ แห่งพระราชบัญญัติว่าด้วยมาตรการเร่งด่วนด้านสุขาภิบาลและระเบียบการคลัง
ท้องถิ่น ค.ศ. ๑๙๘๓ (Ley 24/1983, de 21 de diciembre, de medidas urgentes de saneamiento y
regulación de las Haciendas Locales) ซึ่งบัญญัติว่า “นับแต่วันที่ ๑ มกราคม ค.ศ. ๑๙๘๔ เทศบาล
สามารถกำหนดอัตราภาษีที่ดินของพื้นที่ชุมชน พื้นที่เกษตรกรรม หรือพื้นที่รกร้างได้อย่างเสรี โดยให้สอดคล้อง
กับลักษณะของพื้นที่ที่อสังหาริมทรัพย์นั้นตั้งอยู่ว่าเป็นพื้นที่ชุมชนหรือพื้นที่ชนบท” เป็นบทบัญญัติที่ขัดต่อ
มาตรา ๑๓๓.๒ ของรัฐธรรมนูญแห่งราชอาณาจักรสเปน ค.ศ. ๑๙๗๘ ซึ่งบัญญัติว่า “แคว้นปกครองตนเอง
หรือหน่วยงานทางปกครองส่วนท้องถิ่นสามารถกำหนดกฎเกณฑ์ด้านภาษีและเรียกเก็บภาษีได้โดยสอดคล้อง
กับบทบัญญัติของรัฐธรรมนูญและกฎหมายอื่น” เนื่องจากการกำหนดหลักเกณฑ์หรือระเบียบเกี่ยวกับ
อัตราภาษีต้องกระทำโดยการบัญญัติกฎหมาย เทศบาลไม่มีอำนาจในการกำหนดอัตราภาษีที่ดินได้อย่างเสรี
ทั้งนี้ ด้วยผลของคำพิพากษาฉบับนี้ เทศบาลไม่อาจมีอำนาจในการกำหนดภาษีและกระทำการใด ๆ ซึ่งขัดต่อ
รัฐธรรมนูญ และในระหว่างที่ฝ่ายนิติบัญญัติยังไม่ร่างกฎหมายฉบับใหม่ที่ชอบด้วยรัฐธรรมนูญ ให้นำหลักการ
ในมาตรา ๑๓.๒ แห่งพระราชบัญญัติเดียวกันมาใช้บังคับ ซึ่งัาตราดมงกล่าวกำหนดให้นำหลักทั่วไป
กล่าวคือ อัตราภาษีร้อยละ ๒๐ สำหรับที่ดินในพื้นที่ชุมชนตามที่กำหนดไว้ในมาตรา ๔ แห่งพระราชกำหนด
ว่าด้วยมาตรการฉุกเฉินด้านการเงินของหน่วยงานทางปกครองส่วนท้องถิ่น ค.ศ. ๑๙๗๙ (Real Decreto-ley
11/1979, de 20 de julio, sobre medidas urgentes de financiación de las Corporaciones Locales)
และอัตราภาษีร้อยละ ๑๐ สำหรับที่ดินชนบท หรือพื้นที่รกร้าง ตามที่กำหนดไว้ในมาตรา ๒๘ แห่งรัฐกฤษฎีกา
ว่าด้วยการจัดเก็บภาษีในพื้นที่เกษตรกรรมและพื้นที่รกร้าง ค.ศ. ๑๙๖๖ (Decreto 2230/1966, de 23 de
julio, por el que se aprueba el texto refundido de la Contribución Territorial Rústica y Pecuaria)

- คำพิพากษาศาลรัฐธรรมนูญที่ ๓๖/๑๙๙๑ ลงวันที่ ๑๔ กุมภาพันธ์ ค.ศ. ๑๙๙๑
พิพากษาให้เพิกถอนมาตรา ๑๕ แห่งพระราชบัญญัติศาลเยาวชน ค.ศ. ๑๙๔๘ (Ley de Tribunales
Tutelares de Menores, aprobada por Decreto de 11 de junio de 1948) ซึ่งบัญญัติว่า “(วรรคหนึ่ง)
ในการพิจารณาคดีเพื่อคุ้มครองเยาวชน ให้ดำเนินการพิจารณาโดยไม่เปิดเผย และศาลไม่ต้องนำกฎหมาย
เกี่ยวกับกระบวนพิจารณาคดีของแผนกคดีอื่นมาใช้บังคับ (las reglas procesales vigentes de las demás
jurisdicciones) ทั้งนี้ ให้ดำเนินการเฉพาะขั้นตอนกระบวนพิจารณาที่จำเป็นและไม่อาจหลีกเลี่ยงได้เท่านั้น
เพื่อให้ไดข้้อเท็จจริงสำหรับการทำคำวินิจฉัย ซึ่งต้องกำหนดมาตรการที่ต้องดำเนินการในคำวินิจฉัยนั้นด้วย
(วรรคสอง) การกำหนดตัวผู้พิพากษาผู้ดำเนินกระบวนพิจารณา สถานที่ วันที่ และช่วงเวลา สำหรับดำเนิน
กระบวนพิจารณา เป็นอำนาจของประธานศาลที่ดำเนินการพิจารณาคดี  ทั้งนี้ สถานที่ที่ดำเนินการพิจารณาคดี
ของศาลเยาวชนไม่อาจใช้สำหรับการดำเนินการอย่างอื่นของศาล” เนื่องจากหากพิจารณาเนื้อความ
ของสนธิสัญญาระหว่างประเทศและอนุสัญญาคุ้มครองสิทธิมนุษยชนและสิทธิขั้นพื้นฐานของพลเมืองยุโรปแล้ว
จะเห็นได้ว่าสิทธิขั้นพื้นฐานที่กำหนดไว้ในมาตรา ๒๔ ของรัฐธรรมนูญแห่งราชอาจักรสเปน ค.ศ. ๑๙๗๘
หมายความรวมถึงสิทธิที่เยาวชนต้องได้รับความคุ้มครองในกระบวนพิจารณาคดีอาญาอีกด้วย ซึ่งการสร้าง
หลักประกันว่าสิทธิดังกล่าวจะได้รับความคุ้มครอง ก็คือ การปฏิบัติตามกฎหมายเกี่ยวกับกระบวนพิจารณา
ในส่วนที่เกี่ยวข้อง ด้วยเหตุนี้ การที่มาตรา ๑๕ แห่งพระราชบัญญัติศาลเยาวชน ค.ศ. ๑๙๔๘ ได้บัญญัติมิให้นำ
กฎหมายเกี่ยวกับกระบวนพิจารณาคดีของแผนกคดีประเภทอื่นมาใช้บังคับ จึงเป็นการขัดต่อรัฐธรรมนูญ


สำนักวิจัยและวิชาการ  สำนักงานศาลปกครอง  ๒๒๗



แม้ว่าคำพิพากษาทั้งสองฉบับจะมิได้กำหนดอย่างชัดเจนให้คำพิพากษามีผลไปในอนาคตก็ตาม
แต่ในมุมมองของนักวิชาการด้านกฎหมาย เช่น ศาสตราจารย์ซานติเอโก กอนซาเลซ -บาราซ อิบันเญส
(Santiago González-Varas Ibañez) แห่งภาควิชากฎหมายปกครอง มหาวิทยาลัยอาลิกันเต (Universidad
de Alicante) ได้อธิบายว่ากรณีดังกล่าวเป็นกรณีที่ศาลรัฐธรรมนูญเพิกถอนกฎหมายที่ขัดต่อรัฐธรรมนูญ
โดยให้มีผลเมื่อฝ่ายนิติบัญญัติได้ออกกฎหมายฉบับใหม่และมีการใช้บังคับเป็นที่เรียบร้อยแล้ว ซึ่งหลักการ
ดังกล่าวสอดคล้องกับหลักการของประเทศเยอรมนี ซึ่งยอมรับหลักการให้บทบัญญัติของกฎหมายที่ไม่ชอบ
ด้วยรัฐธรรมนูญมีผลใช้บังคับไปในอนาคต (pro futuro) ตามเงื่อนไขหรือวันที่ที่กำหนดไว้ในคำพิพากษา
แต่การที่ศาลรัฐธรรมนูญได้กำหนดให้นำตัวบทกฎหมายที่ไม่ขัดต่อรัฐธรรมนูญมาใช้บังคับในระหว่าง
ที่ฝ่ายนิติบัญญัติยังมิได้ออกกฎหมายฉบับใหม่ เป็นไปเพื่อธำรงคุณค่าของรัฐธรรมนูญ (satisfacer valores
constitucionales) ไม่ให้เกิดสถานการณ์ที่กฎหมายขัดต่อรัฐธรรมนูญไปมากกว่านี้๗

นอกจากนั้น ยังมีกรณีที่ศาลรัฐธรรมนูญมิได้พิพากษาเพิกถอนบทบัญญัติของกฎหมาย
ที่ขัดต่อรัฐธรรมนูญ แต่ให้การเพิกถอนมีผลใช้บังคับนับแต่วันที่ประกาศคำพิพากษาในราชกิจจานุเบกษา
(ex nunc) ยกตัวอย่างเช่น คำวินิจฉัยศาลรัฐธรรมนูญที่ ๑๓/๑๙๙๒ ลงวันที่ ๖ กุมภาพันธ์ ค.ศ. ๑๙๙๒
พิพากษาให้บทบัญญัติหลายมาตราในพระราชบัญญัติงบประมาณแผ่นดินประจำปี ค.ศ. ๑๙๘๘ และ
ปี ค.ศ. ๑๙๘๙ และบทบัญญัติในกฎหมายอื่นที่เกี่ยวข้อง (Leyes 33/1987, de 23 de diciembre y 37/1988,
de 28 de diciembre, de Presupuestos Generales del Estado para 1988 y 1989 y, en consecuencia)
ที่ไม่ชอบด้วยรัฐธรรมนูญให้มีผลใช้บังคับนับแต่วันที่ประกาศคำพิพากษาในราชกิจจานุเบกษา เนื่องจาก
มีความจำเป็นเพื่อหลีกเลี่ยงความเสียหายทางเศรษฐกิจที่จะเกิดขึ้นกับเงินคงคลัง (de evitar daños
financieros relevantes al fisco) เป็นต้น

๕. ข้อสังเกตและข้อเสนอแนะเกี่ยวกับการเพิกถอนคำสั่งลงโทษทางวินัยที่บกพร่องในกระบวนพิจารณา
จากการศึกษาหลักการเพิกถอนคำสั่งลงโทษทางวินัยที่บกพร่องในกระบวนพิจารณา

ในประเทศสเปน ปรากฏข้อสังเกตเกี่ยวกับลักษณะของการกำหนดคำบังคับให้เพิกถอนคำสั่งทางปกครอง
ที่เกี่ยวกับการบริหารบุคลากรภาครัฐซึ่งบกพร่องในกระบวนพิจารณาโดยศาลปกครองสูงสุดและข้อเสนอแนะ
จากการเปรียบเทียบกับหลักการของประเทศสเปน ดังนี้

๕.๑ ลักษณะของการกำหนดคำบังคับให้เพิกถอนคำสั่งทางปกครองที่เกี่ยวกับ
การบริหารบุคลากรภาครัฐซึ่งบกพร่องในกระบวนพิจารณาโดยศาลปกครองสูงสุด

จากการศึกษาค้นคว้าแนวคำพิพากษาศาลปกครองสูงสุดเกี่ยวกับการกำหนดคำบังคับ
ให้การเพิกถอนคำสั่งทางปกครองที่เกี่ยวกับการบริหารบุคลากรภาครัฐซึ่งบกพร่องในกระบวนพิจารณา
มีผลไปในอนาคต พบว่ามีบางคดีที่ศาลปกครองสูงสุดได้นำหลักการดังกล่าวมาปรับใช้ แต่มิได้เป็นกรณี
ของการเพิกถอนคำสั่งลงโทษทางวินัย ยกตัวอย่างเช่น

- คำพิพากษาศาลปกครองสูงสุดที่ อ. ๒๕๒/๒๕๕๖ ผู้ฟ้องคดีดำรงตำแหน่ง
เจ้าหน้าที่บริหารงานทั่วไป ๖ โรงพยาบาลนาดี ได้รับสมัครคัดเลือกข้าราชการให้ดำรงตำแหน่งเจ้าหน้าที่


๗ González-Varas Ibanes, Santiago, “Los efectos de las sentencias anulatorias de los Tribunales

contituciones, Revista de Administración Pública, Revista de Administración Pública, Núm. 178, p. 364
(Enero-Abril 2009).


๒๒๘  รวมบทความทางวิชาการ (เอกสารอิเล็กทรอนิกส์) เล่ม ๓


บริหารงานทั่วไป ๗ โดยในการรับสมัครคัดเลือกมีผู้ฟ้องคดีและผู้สนใจสมัครเข้าคัดเลือกรวม ๕ ราย ผู้ฟ้องคดี
ได้เข้าสอบสัมภาษณ์แต่ไม่ได้รับการพิจารณาคัดเลือกให้ดำรงตำแหน่งเจ้าหน้าที่บริหารงานทั่วไป ๗ ผู้ฟ้องคดี
เห็นว่าคำสั่งเลื่อนและแต่งตั้งข้าราชการให้ดำรงตำแหน่งเจ้าหน้าที่บริหารงานทั่วไป ๗ ของผู้ถูกฟ้องคดี
(ผู้ว่าราชการจังหวัดปราจีนบุรี) เป็นคำสั่งที่ออกโดยไม่ปฏิบัติตามหลักเกณฑ์และวิธีการตามกฎหมาย
จึงนำคดีมาฟ้องต่อศาลปกครอง ศาลปกครองสูงสุดเห็นว่า แม้ว่าคำสั่งเลื่อนและแต่งตั้งข้าราชการให้ดำรง
ตำแหน่งเจ้าหน้าที่บริหารงานทั่วไป ๗ จะลงนามโดยผู้ถูกฟ้องคดี ซึ่งถือว่าเป็นการออกคำสั่งโดยผู้มีอำนาจ
ตามกฎหมายโดยชอบแล้วก็ตาม แต่การดำเนินการพิจารณาความเหมาะสมและการคัดเลือกข้าราชการ
ยังมิได้ดำเนินการให้เป็นไปตามหลักเกณฑ์และวิธีการตามที่ ก.พ. กำหนด คำสั่งดังกล่าวจึงเป็นคำสั่งที่ออก
โดยผู้ที่ไม่มีอำนาจ  แต่อย่างไรก็ดี หากศาลปกครองสูงสุดมีคำพิพากษาให้เพิกถอนคำสั่งพิพาทย่อมมีผลกระทบ
ต่อสิทธิประโยชน์ของข้าราชการที่ได้รับการแต่งตั้งตามคำสั่งดังกล่าวจำนวน ๓ ราย ซึ่งเป็นผู้มีคุณสมบัติ
และได้ผ่านกระบวนการพิจารณาคัดเลือกและแต่งตั้งให้ดำรงตำแหน่งดังกล่าวแล้วโดยสุจริต และการที่
ผู้ถูกฟ้องคดีจะต้องดำเนินการพิจารณาคัดเลือกข้าราชการเพื่อแต่งตั้งให้ดำรงตำแหน่ง และออกคำสั่งใหม่
ให้ถูกต้องตามหลักเกณฑ์ที่ ก.พ. กำหนด ภายหลังจากที่ศาลปกครองสูงสุดมีคำพิพากษาให้เพิกถอนคำสั่ง
พิพาทแล้วนั้น โดยสภาพย่อมอาจเกิดปัญหาความเป็นธรรมในการพิจารณาความเหมาะสมของข้าราชการ
จำนวน ๕ ราย ที่เข้าสู่กระบวนการพิจารณาคัดเลือก เนื่องจากเป็นการพิจารณาประเมินความเหมาะสม
ของบุคคลย้อนหลังไปในขณะที่มีการพิจารณาคัดเลือกข้าราชการให้ดำรงตำแหน่งดังกล่าวเมื่อปี พ.ศ. ๒๕๔๙
เพื่อประโยชน์แห่งความยติธุรรมในอันที่จะเป็นการคุ้มครองสิทธิโดยสุจริตให้แก่ข้าราชการทั้งสามรายที่ได้รับ
การแต่งตั้งให้ดำรงตำแหน่งเจ้าหน้าที่บริหารงานทั่วไป ๗ ตามคำสั่งพิพาท ศาลปกครองสูงสุดจึงเห็นสมควร
กำหนดให้เพิกถอนคำสั่งพิพาทโดยให้มีผลไปในอนาคตถึงขณะใดขณะหนึ่งตามบทบัญญัติในมาตรา ๗๒ เพื่อให้
ผู้ถูกฟ้องคดีดำเนินการคัดเลือกข้าราชการเพื่อเลื่อนและแต่งตั้งให้ดำรงตำแหน่งเจ้าหน้าที่บริหารงานทั่วไป ๗ ใหม่
ตามหลักเกณฑ์ที่ ก.พ. กำหนด และออกคำสั่งที่ถูกต้องต่อไป พิพากษาเพิกถอนคำสั่งพิพาท  ทั้งนี้ ให้การเพิกถอน
คำสั่งพิพาทมีผลเมื่อครบ ๑๘๐ วัน นับแต่วันที่มีคำพิพากษานี้ โดยมีข้อสังเกตเกี่ยวกับแนวทางหรือวิธีการ
ดำเนินการให้เป็นไปตามคำพิพากษา โดยให้ผู้ถูกฟ้องคดีดำเนินการพิจารณาคัดเลือกข้าราชการจากผู้สมัครเดิม
จำนวน ๕ รายให้เป็นไปตามหลักเกณฑ์และวิธีการที่ ก.พ. กำหนดโดยเคร่งครัด

- คำพิพากษาศาลปกครองสูงสุดที่ อ. ๒๓๕/๒๕๕๘ ผู้ถูกฟ้องคดี (ผู้อำนวยการ
สำนักงานเขตพื้นที่การศึกษาประถมศึกษาขอนแก่น เขต ๑) ได้รับหนังสือร้องเรียนจากผู้นำหมู่บ้านสามหมู่บ้าน
ขอให้ย้ายผู้ฟ้องคดี (ผู้อำนวยการโรงเรียนพงษ์ภิญโญ ๒) ออกจากพื้นที่ เนื่องจากไม่มีวิสัยทัศน์ในการพัฒนา
โรงเรียนและไม่สามารถเข้ากับชุมชนได้ ผู้ถูกฟ้องคดีจึงมอบหมายให้ทำการสืบสวนข้อเท็จจริง ผู้สืบสวน
ได้รายงานผลการสืบสวนข้อเท็จจริงสรุปได้ว่า หากให้ผู้ฟ้องคดีปฏิบัติหน้าที่ต่อไปที่ โรงเรียนพงษ์ภิญโญ ๒
อาจเกิดความแตกแยกในหมู่ชาวบ้าน และจะมีผลกระทบต่อโรงเรียนอันอาจทำให้เกิดความเสียหาย
แก่ราชการได้ ผู้ถูกฟ้องคดีจึงได้มีคำสั่งย้ายผู้ฟ้องคดีจากตำแหน่งผู้อำนวยการโรงเรียนพงษ์ภิญโญ ๒
ไปดำรงตำแหน่งผู้อำนวยการโรงเรยีนสว่างศิริพัฒนา ผู้ฟ้องคดีไม่เห็นด้วยจึงทำหนังสือร้องทุกข์ไปยังผู้ถูกฟ้องคดี
แต่ผู้ถูกฟ้องคดีก็ยืนยันให้ย้ายผู้ฟ้องคดีเช่นเดิม ผู้ฟ้องคดีไม่เห็นด้วยจึงนำคดีมาฟ้องต่อศาลปกครอง
ศาลปกครองสูงสุดเห็นว่า การพิจารณาก่อนออกคำสั่งย้ายไม่เป็นไปตามรูปแบบ ขั้นตอน และวิธีการ อันเป็น
สาระสำคัญตามหลักเกณฑ์ที่กำหนด  นอกจากนี้ ตามกรณีดังกล่าวเป็นการย้ายผู้ฟ้องคดีจากสถานศึกษา
ขนาดกลางไปยังสถานศึกษาขนาดเล็ก โดยไม่ปรากฏว่าที่ประชุมอนุกรรมการข้าราชการครูและบุคลากร


สำนักวิจัยและวิชาการ  สำนักงานศาลปกครอง  ๒๒๙


ทางการศึกษา (อ.ก.ค.ศ.) เขตพื้นที่การศึกษาขอนแก่น เขต ๑ ได้มีการประเมินศักยภาพของบุคคล
ผลการปฏิบัติงานด้านบริหารสถานศึกษา และแนวทางการพัฒนาสถานศึกษา เพื่อเป็นข้อมูลประกอบ
การพิจารณาย้ายผู้ฟ้องคดีด้วย ซึ่งไม่เป็นไปตามรูปแบบ ขั้นตอน และวิธีการอันเป็นสาระสำคัญตามหลักเกณฑ์
ที่กำหนดไว้  นอกจากนี้ เมื่อพิจารณาจากผลการสอบสวนข้อเท็จจริงกรณีที่ผู้ฟ้องคดีถูกร้องเรียน แม้จะมี
ความขัดแย้งในการบริหารงานเกิดขึ้นจริงก็ตาม แต่การนำข้อมูลการร้องเรียนกล่าวหาผู้ฟ้องคดีมารับฟัง
เป็นข้อมูลประกอบการพิจารณาการย้ายก็ไม่อาจถือได้ว่าเป็นการนำผลการปฏิบัติงานด้านบริหารสถานศึกษา
ของผู้ฟ้องคดีซึ่งเป็นที่ปรากฏแก่สถานศึกษาและชุมชนมาเป็นข้อมูลประกอบการพิจารณาการย้ายแล้ว
ดังที่ผู้ถูกฟ้องคดีอ้าง แต่กลับมีลักษณะเป็นการพิจารณาโดยคำนึงถึงประโยชน์ของทางราชการแต่เพียง
ฝ่ายเดียว จึงเห็นควรกำหนดคำบังคับให้การเพิกถอนคำสั่งพิพาทมีผลบังคับเมื่อพ้นกำหนดเวลาหกสิบวัน
นับแต่วันที่คำพิพากษาถึงที่สุด  ทั้งนี้ เพื่อให้ผู้ถูกฟ้องคดีพิจารณาการย้ายผู้ฟ้องคดีเสียใหม่ให้ถูกต้อง
ตามหลักเกณฑ์ที่ ก.ค.ศ. กำหนดไว้สำหรับการย้ายเพื่อประโยชน์ของทางราชการ  พิพากษาเพิกถอนคำสั่ง
ผู้ถูกฟ้องคดีที่ย้ายผู้ฟ้องคดีจากตำแหน่งผู้อำนวยการโรงเรียนพงษ์ภิญโญ ๒ ไปดำรงตำแหน่งผู้อำนวยการ
โรงเรียนสว่างศิริพัฒนา ทั้งนี้ ให้การเพิกถอนมีผลเมื่อพ้นกำหนด ๖๐ วัน นับแต่วันที่มีคำพิพากษา โดยมี
ข้อสังเกตเกี่ยวกับแนวทางหรือวิธีการดำเนินการให้เป็นไปตามคำพิพากษา คือ ให้ผู้ถูกฟ้องคดีพิจารณาการย้าย
ผู้ฟ้องคดีใหม่ให้ถูกต้องตามหลักเกณฑ์ที่ ก.ค.ศ. กำหนดไว้สำหรับการย้ายเพื่อประโยชน์ของทางราชการ
ให้แล้วเสร็จภายใน ๖๐ วัน นับแต่วันที่มีคำพิพากษา

จากตัวอย่างของคำพิพากษาทั้งสองฉบับข้างต้น จะเห็นได้ว่าในกรณีของการเพิกถอน
คำสั่งทางปกครองเกี่ยวกับการบริหารงานบุคลากรภาครัฐที่บกพร่องในกระบวนพิจารณาออกคำสั่ง ไม่ว่า
จะเป็นการออกคำสั่งโดยผู้ไม่มีอำนาจ หรือโดยไม่ปฏิบัติตามหลักเกณฑ์และวิธีการตามที่กฎหมายกำหนด
ศาลปกครองสูงสุดจะเพิกถอนคำสั่งโดยให้การเพิกถอนมีผลในอนาคต โดยกำหนดข้อสังเกตให้หน่วยงาน
ทางปกครองไปดำเนินการพิจารณาออกคำสั่งให้ถูกต้องตามระยะเวลาที่กำหนดในคำพิพากษา จึงอาจสรุปได้ว่า
การที่ศาลปกครองสูงสุดกำหนดให้การเพิกถอนคำสั่งมีผลในอนาคต เป็นเพราะต้องการให้หน่วยงาน
ทางปกครองแก้ไขความบกพร่องในกระบวนพิจารณาทางปกครองให้ถูกต้องเพื่อให้คำสั่งทางปกครอง
ที่ออกมาใหม่เป็นคำสั่งทางปกครองที่ชอบด้วยกระบวนพิจารณา ซึ่งการวินิจฉัยในลักษณะดังกล่าว
สอดคล้องกับคำพิพากษาศาลปกครองสูงสุดที่ อ.๗๖๔/๒๕๕๘ ซึ่งนำมาวิเคราะห์

กรณีดังกล่าวจะแตกต่างจากการเพิกถอนคำสั่ งทางปกครองซึ่งไม่ เกี่ยวกับ
การบริหารบุคลากรภาครัฐ แต่มีความบกพร่องในกระบวนพิจารณา โดยศาลปกครองสูงสุดจะไม่จัดทำ
ข้อสังเกตให้หน่วยงานทางปกครองต้องไปดำเนินการพิจารณาออกคำสั่งให้ถูกต้องแต่อย่างใด ยกตัวอย่างเช่น

- คำพิพากษาศาลปกครองสูงสุดที่ อ.๓๔๓/๒๕๕๗ ผู้ถูกฟ้องคดีที่ ๒ (อธิบดี
กรมการขนส่งทางบก) ได้ออกประกาศกรมการขนส่งทางบก เรื่อง ให้ผู้ประสงค์จะขออนุญาตประกอบการขนส่ง
ประจำทางด้วยรถที่ใช้ในการขนส่งผู้โดยสารยื่นคำขออนุญาตประกอบการขนส่งลงวันที่ ๒๗ กันยายน
๒๕๔๕ ซึ่งตามกฎหมายกำหนดขั้นตอนและวิธีการประกาศรับคำขออนุญาตประกอบการขนส่งเป็นการทั่วไป
เป็นเวลาไม่น้อยกว่า ๓๐ วัน โดยเป็นขั้นตอนหรือวิธีการอันเป็นสาระสำคัญที่กฎกระทรวงกำหนดไว้สำหรับ
การออกใบอนุญาตประกอบการขนส่งที่เจ้าหน้าที่ที่เกี่ยวข้องต้องปฏิบัติตามโดยเคร่งครัด การที่ผู้ถูกฟ้องคดีที่ ๒
ไม่สามารถแสดงได้ว่าได้มีการปิดประกาศดังกล่าวเมื่อใดก็เชื่อได้ว่าประกาศรับคำขอเป็นเวลาไม่ถึง ๓๐ วัน
จึงเป็นการกระทำที่ไม่ถูกต้องตามขั้นตอนหรือวิธีการอันเป็นสาระสำคัญที่กำหนดไว้สำหรับการออกใบอนุญาต


๒๓๐  รวมบทความทางวิชาการ (เอกสารอิเล็กทรอนิกส์) เล่ม ๓


ประกอบการขนส่งประจำทางด้วยรถที่ใช้การขนส่งผู้โดยสาร ดังนั้น การที่ผู้ถูกฟ้องคดีที่ ๓ (คณะกรรมการ
ควบคุมการขนส่งทางบกกลาง) มมตีิันุมอติให้ออกใบอนุญาตประกอบการขนส่งประจำทางให้แก่ผู้ร้องสอด
จึงเป็นการกระทำที่ไม่ชอบด้วยกฎหมาย เนื่องจากกระทำโดยไม่ถูกต้องตามขั้นตอนหรือวิธีการอันเป็น
สาระสำคัญที่กำหนดไว้สำหรับการออกใบอนุญาตประกอบการขนส่งประจำทางด้วยรถที่ใช้การขนส่งผู้โดยสาร
การที่ผู้ถูกฟ้องคดีที่ ๒ ันุมอติให้ดำเนินการจดทะเบียนบรรจุรถโดยสารประจำทางให้แก่ผู้ร้องสอด ซึ่งเป็น
การปฏิบัติตามมติของผู้ถูกฟ้องคดีที่ ๓ จึงเป็นการกระทำที่ไม่ชอบด้วยกฎหมายเช่นกัน เพื่อไม่ให้การเดินรถ
โดยสารประจำทางในเส้นทางดังกล่าวอันเป็นบริการสาธารณะต้องหยุดชะงักลง และไม่ทำให้ประชาชนต้องได้รับ
ความเดือดร้อนเสียหายจากการมีคำพิพากษาเพิกถอนการออกใบอนุญาตประกอบการขนส่งประจำทางดังกล่าว
กรณีจึงสมควรมีคำพิพากษาให้เพิกถอนมติของผู้ถูกฟ้องคดีที่ ๓ และเพิกถอนคำสั่งของผู้ถูกฟ้องคดีที่ ๒
โดยให้การเพิกถอนมีผลเมื่อพ้นกำหนด ๑๘๐ วัน นับแต่วันที่มีคำพิพากษา

จากเนื้อหาของคำพิพากษาข้างต้น อาจสรุปได้ว่าการที่ศาลปกครองสูงสุดพิพากษา
ให้การเพิกถอนมีผลไปในอนาคต มิได้เป็นเพราะต้องการให้หน่วยงานทางปกครองไปดำเนินการพิจารณา
ออกคำสั่งให้ถูกต้องแต่อย่างใด แต่เป็นไปเพื่อประโยชน์ในการจัดการบริการสาธารณะที่อาจได้รับความเสียหาย
หากต้องเพิกถอนคำสั่งดังกล่าวในวันที่ทำคำสั่งหรือทำคำพิพากษา

อย่างไรก็ดี ปรากฏว่ามีคำพิพากษาศาลปกครองสูงสุดเกี่ยวกับการเพิกถอนคำสั่ง
ลงโทษทางวินัยที่บกพร่องในกระบวนพิจารณา ซึ่งศาลปกครองสูงสุดพิพากษาให้การเพิกถอนคำสั่ง
มีผลในวันที่ศาลมีคำพิพากษา ได้แก่

- คำพิพากษาศาลปกครองสูงสุดที่ อ. ๓๙/๒๕๕๙ ผู้ฟ้องคดีรับราชการตำรวจ
สังกัดสถานีตำรวจภูธรอำเภอมะขาม ถูกผู้ขับขี่รถยนต์และรถจักรยานยนต์รับจ้างกล่าวหาว่าผู้ฟ้องคดีกับพวก
ข่มขู่เรียกเก็บเงินเป็นค่าคิวรายวัน อันเป็นพฤติการณ์กระทำตนเป็นผู้มีอิทธิพลโดยเรียกผลประโยชน์จาก
คิวรถยนต์และรถจักรยานยนต์รับจ้าง ผู้บังคับการตำรวจภูธุรจังหวัดจันทบรี (ผู้ถูกฟ้องคดีที่ ๑) จึงมีหนังสือ
สั่งให้สถานีตำรวจภูธรอำเภอมะขามดำเนินการสอบสวนทางวินัยผู้ฟ้องคดี คณะกรรมการสอบสวนเห็นว่า
ผู้ฟ้องคดีกระทำการตามที่ถูกกล่าวหาจริง การกระทำของผู้ฟ้องคดีจึงเป็นการกระทำผิดวินัยอย่างร้ายแรง
และมีมติให้ลงโทษไล่ผู้ฟ้องคดีออกจากราชการ  ต่อมา คณะกรรมการพิจารณากลั่นกรองการพิจารณา
สั่งลงโทษตำรวจภูธุรจังหวัดจันทบรี พิจารณาให้ไล่ผู้ฟ้องคดีออกจากราชการ ผู้ถูกฟ้องคดีที่ ๑ จึงมีคำสั่ง
ลงโทษไล่ผู้ฟ้องคดีออกจากราชการ ผู้ฟ้องคดีอุทธรณ์คำสั่งดังกล่าวต่อคณะกรรมการข้าราชการตำรวจ
(ผู้ถูกฟ้องคดีที่ ๒) โดยคณะอนุกรรมการ ก.ตร. เกี่ยวกับการอุทธรณ์ (อ.ก.ตร. อุทธรณ์) ดำเนินการแทน
ผู้ถูกฟ้องคดีที่ ๒ พิจารณาแล้วเห็นว่า คำสั่งของผู้ถูกฟ้องคดีที่ ๑ ที่ลงโทษไล่ผู้ฟ้องคดีออกจากราชการ
เป็นคำสั่งที่ถูกต้องเหมาะสมแล้ว จึงมีมติให้ยกอุทธรณ์ของผู้ฟ้องคดี ผู้ฟ้องคดี ไม่เห็นด้วยจึงนำคดีมาฟ้อง
ต่อศาลปกครอง ศาลปกครองชัน้ต้นพิพากษาเพิกถอนคำสั่งดังกล่าว โดยให้มีผลนับแต่วันที่มีคำสั่ง
ศาลปกครองสูงสุดเห็นว่า การสั่งให้ข้าราชการตำรวจออกจากราชการและกำหนดแนวทางปฏิบัติต้องเป็น
ผู้บัญชาการต่ำรวจแหงชาติหรือรองผู้บัญชาการต่ำรวจแหงชาติหรือผู้ช่วยผู้บัญชาการต่ำรวจแหงชาติ
หรือผู้บัญชาการซึ่งได้รับมอบหมายจากผู้บัญชาการต่ำรวจแหงชาติ  ด้วยเหตุนี้ ผู้กำกับการสถานีตำรวจภูธร
อำเภอมะขาม ซึ่งเป็นผู้บังคับบัญชาชัน้ต้นของผู้ฟ้องคดี และมิได้รับมอบอำนาจจากผู้บัญชาการต่ำรวจแหงชาติ
ในการดำเนินการทางวินัยดังกล่าว จึงมิใช่ผู้มีอำนาจออกคำสั่งแต่งตั้งคณะกรรมการสอบสวนวินัยอย่างร้ายแรง
ผู้ฟ้องคดี คำสั่งแต่งตั้งคณะกรรมการสอบสวนดังกล่าวจึงเป็นคำสั่งที่ไม่ชอบด้วยกฎหมาย เนื่องจากเป็นคำสั่ง


สำนักวิจัยและวิชาการ  สำนักงานศาลปกครอง  ๒๓๑


ที่ออกโดยผู้ไม่มีอำนาจออกคำสั่ง ซึ่งเป็นเหตุให้คำสั่งดังกล่าวเป็นคำสั่งที่ออกโดยไม่ชอบด้วยขั้นตอนหรือวิธีการ
อันเป็นสาระสำคัญตามที่กฎหมายกำหนดไว้ ส่งผลให้คำสั่งของผู้ถูกฟ้องคดีที่ ๑ ที่ลงโทษไล่ผู้ฟ้องคดีออกจาก
ราชการและมติของผู้ถูกฟ้องคดีที่ ๒ ที่ให้ยกอุทธรณ์ของผู้ฟ้องคดี ตามผลการสอบสวนของคณะกรรมการสอบสวน
ซึ่งได้รับการแต่งตั้งโดยไม่ชอบด้วยกฎหมายดังกล่าวเป็นคำสั่งที่ไม่ชอบด้วยกฎหมายด้วยเช่นกัน จึงพิพากษาแก้
คำพิพากษาของศาลปกครองชัน้ต้น ให้เพิกถอนคำสั่งของผู้ถูกฟ้องคดีที่ ๑ ที่ลงโทษไล่ผู้ฟ้องคดีออกจากราชการ
และมติของผู้ถูกฟ้องคดีที่ ๒ ที่ให้ยกอุทธรณ์ของผู้ฟ้องคดี โดยให้มีผลนับแต่วันที่ศาลปกครองสูงสุด
มีคำพิพากษา

ทั้งนี้ ศาลปกครองสูงสุดได้อธิบายเหตุผลให้การเพิกถอนมีผลนับแต่วันที่ศาลปกครองสูงสุด
มีคำพิพากษา โดยสรุปได้ว่า “...ปรากฏว่า ความไม่ชอบด้วยกฎหมายของคำสั่งดังกล่าว มีเหตุสืบเนื่องมาจาก
การออกคำสั่งแต่งตั้งคณะกรรมการสอบสวนทางวินัยผู้ฟ้องคดีโดยผู้ที่ไม่มีอำนาจ ซึ่งเป็นคำสั่งที่ไม่ชอบ
ด้วยขั้นตอนหรือวิธีการอันเป็นสาระสำคัญตามที่กฎหมายกำหนดไว้ และหากศาลมีคำพิพากษาเพิกถอน
คำสั่งดังกล่าว จะส่งผลให้ผู้ถูกฟ้องคดีที่ ๑ มีหน้าที่ตามกฎหมายต้องไปดำเนินการทางวินัยแก่ผู้ฟ้องคดีใหม่
ให้ถูกต้อง ส่วนผู้ฟ้องคดีจะถือเสมือนหนึ่งว่าไม่เคยถูกดำเนินการทางวินัยมาก่อน แต่ในระหว่างที่ผู้ฟ้องคดี
ถูกดำเนินการทางวินัยครั้งใหม่นั้น จะมีผลเกี่ยวเนื่องไปถึงสิทธิต่าง ๆ ในฐานะข้าราชการของผู้ฟ้องคดี
กับความเสียหายที่ทางราชการจะได้รับจากการกระทำผิดวินัยของผู้ฟ้องคดี กล่าวคือ การดำเนินการทางวินัย
ข้าราชการนั้น ถือว่าเป็นมาตรการสำคัญที่ทางราชการใช้เป็นเครื่องมือในการควบคุมดูแลความประพฤติ
ของข้าราชการ เพื่อให้ข้าราชการปฏิบัติหน้าที่ของตนเองให้เป็นไปอย่างมีประสิทธิภาพและประสิทธิผล
เกิดประโยชน์สูงสุดแก่ทางราชการและการบริการสาธารณะแก่ประชาชน แต่หากมีการกระทำผิดวินัยเกิดขึ้น
โดยเฉพาะอย่างยิ่ง ที่เป็นการกระทำผิดวินัยอย่างร้ายแรง ย่อมสร้างความเสียหายแก่ทางราชการเป็นอย่างมาก
และมีผลกระทบต่อการบริการสาธารณะแก่ประชาชน ตลอดจนความรู้สึกของสังคมโดยรวม  นอกจากนี้
ในส่วนของขั้นตอนและวิธีการดำเนินการทางวินัยนั้น ก็มีวัตถุประสงค์เพื่อเป็นหลักประกันความเป็นธรรม
แก่ข้าราชการในการที่จะไม่ถูกลงโทษหรือถูกกลั่นแกล้งโดยไม่มีความผิด แต่ถ้าปรากฏว่าข้าราชการดังกล่าว
กระทำผิดวินัยจริงแล้วเพียงแต่มีความบกพร่องเฉพาะในส่วนของขั้นตอนและวิธีการดำเนินการทางวินัย
เนื่องจากไม่เป็นไปตามที่กฎหมายกำหนดไว้เท่านั้น และเมื่อมีการแก้ไขข้อบกพร่องดังกล่าวแล้วก็ไม่อาจทำให้
ผลการดำเนินการทางวินัยเปลี่ยนแปลงจากเดิม ด้วยเหตุผลดังกล่าว การพิพากษาคดีของศาลโดยการกำหนด
คำบังคับให้เพิกถอนคำสั่งลงโทษทางวินัยตามกรณีที่กล่าวมานั้น จึงต้องใช้ความระมัดระวังมิให้มีผล
ในทางตรงกันข้ามโดยการทำให้ข้าราชการที่ได้กระทำผิดวินัย กลายเป็นผู้ที่พ้นจากความผิดเพราะความบกพร่อง
ในส่วนของขั้นตอนและวิธีการดำเนินการทางวินัย  มิฉะนั้น จะเป็นการสร้างความเสียหายให้แก่ทางราชการ
เพิ่มขึ้นอีก  ดังนั้น เมื่อพิจารณาระหว่างประโยชน์ส่วนตัวของผู้ฟ้องคดีกับผลกระทบที่อาจจะเกิดขึ้น
ต่อประโยชน์สาธารณะและการบริหารราชการแผ่นดินแล้ว ศาลปกครองสูงสุดจึงเห็นว่า คดีนี้ ศาลควรพิพากษา
เพิกถอนคำสั่งไล่ผู้ฟ้องคดีออกจากราชการของผู้ถูกฟ้องคดีที่ ๑ และมติที่ให้ยกอุทธรณ์ของผู้ฟ้องคดี
โดยให้มีผลนับแต่วันที่ศาลปกครองสูงสุดมีคำพิพากษา...”

จากเหตุผลที่ศาลปกครองสูงสุดได้อธิบายในคดีนี้ ศาลปกครองสูงสุดมองลักษณะ
ของขั้นตอนและวิธีการดำเนินการทางวินัยว่า เป็นหลักประกันความเป็นธรรมและป้องกันไม่ให้ผู้ถูกกล่าวหา
ต้องถูกลงโทษทั้งที่ไม่มีความผิด ซึ่งโดยหลักแล้วคำสั่งลงโทษทางวินัยที่ไม่กระทำตามขั้นตอนหรือหลักเกณฑ์
ที่กฎหมายกำหนดไว้จะเป็นคำสั่งที่ไม่ชอบด้วยกฎหมาย  แต่ในกรณีนี้ ศาลปกครองสูงสุดเห็นว่า แม้ว่า


๒๓๒  รวมบทความทางวิชาการ (เอกสารอิเล็กทรอนิกส์) เล่ม ๓


ต่อมาหน่วยงานทางปกครองจะไปแก้ไขขั้นตอนการดำเนินการทางวินัยที่ผิดพลาดไปแล้ว ผลการพิจารณา
ก็ยังคงมีคำสั่งไล่ออกจากราชการเช่นเดิม เช่นนี้ ศาลปกครองสูงสุดไม่ต้องการให้ข้าราชการที่กระทำผิดวินัย
กลายเป็นผู้ที่พ้นจากความผิดเพราะความบกพร่องในกระบวนพิจารณาของหน่วยงานทางปกครอง
จึงพิพากษากลับคำพิพากษาของศาลปกครองชัน้ต้นจากให้การเพิกถอนคำสั่งมีผลนับแต่วันที่ทำคำสั่ง
เป็นให้มีผลนับแต่วันที่ศาลปกครองสูงสุดมีคำพิพากษา โดยไม่พิพากษาให้การเพิกถอนมีผลไปในอนาคต
เพื่อให้หน่วยงานทางปกครองได้แก้ไขข้อผิดพลาดในกระบวนพิจารณาทางวินัยที่เกิดขึ้นแต่อย่างใด

กรณีตามคำพิพากษาศาลปกครองสูงสุดที่ อ. ๓๙/๒๕๕๙ ข้างต้น ซึ่งศาลปกครองสูงสุด
ได้ออกคำบังคับให้การเพิกถอนคำสั่งมีผลนับจากวันที่ศาลมีคำพิพากษา ทำให้ผู้ฟ้องคดีไม่อาจได้รับสิทธิต่าง ๆ
ในฐานะข้าราชการตำรวจนับจากวันที่หน่วยงานทางปกครองออกคำสั่งจนกระทั่งถึงวันที่ศาลปกครองสูงสุด
ทำคำพิพากษาได้ แต่เมื่อคำสั่งไล่ผู้ฟ้องคดีออกจากราชการได้ถูกเพิกถอนในวันที่ศาลทำคำพิพากษา
ก็จะทำให้ผู้ฟ้องคดีได้รับสิทธิต่าง ๆ ในฐานะข้าราชการตำรวจกลับคืนมาเช่นเดิม

๕.๒ ข้อเสนอแนะจากการเปรียบเทียบกับหลักการของประเทศสเปน
คำสั่งทางปกครองที่ออกโดยเจ้าหน้าที่ผู้ซึ่งไม่มีอำนาจกระทำการ ถือเป็นคำสั่ง

ทางปกครองที่ “บกพร่องในความสามารถ” ส่วนคำสั่งทางปกครองที่ออกโดยไม่ปฏิบัติตามหลักเกณฑ์
และวิธีการตามที่กฎหมายกำหนด ถือเป็นคำสั่งทางปกครองที่ “บกพร่องในวิธีพิจารณา” ซึ่งความบกพร่อง
ทั้งสองประการนี้ ศาสตราจารย์พิเศษชัยวัฒน วงศ์วัฒนศ์านต์ ได้อธิบายว่าเป็น “ความไม่ชอบด้วยกฎหมาย
ของสภาพภายนอกคำสั่งทางปกครอง”๘ กล่าวคือ ความไม่ชอบด้วยกฎหมายของคำสั่งทางปกครองอันเกิด
จากกระบวนการทำคำสั่งทางปกครอง ซึ่งในกรณีของคำสั่งลงโทษทางวินัย ก็คือการดำเนินการทางวินัย
ที่มีความบกพร่องไม่ถูกต้องตามวิธีการหรือขั้นตอนตามที่กฎหมายกำหนด

อย่างไรก็ดี การพิจารณาว่าคำสั่งทางปกครองที่บกพร่องในความสามารถหรือบกพร่อง
ในวิธีพิจารณา จะทำให้คำสั่งทางปกครองที่ออกมาไม่สมบูรณ์และต้องระงับผลทางกฎหมายมากน้อย
เพียงใดนั้น ยังคงมีแนวคิดที่แตกต่างกันในแต่ละประเทศ

ตามที่ได้กล่าวมาข้างต้นถึงกรีณของประเทศสเปนที่มีการแบ่งคำสั่งทางปกครอง
ที่ไม่ชอบด้วยกฎหมายออกเป็น “โมฆะ” คือคำสั่งทางปกครองที่ไม่ชอบด้วยกฎหมายอย่างร้ายแรง ต้องถูก
ลบล้างผลทางกฎหมายอย่างสิ้นเชิงจนเสมือนว่าคำสั่งสูญเปล่า จึงต้องถูกเพิกถอนนับแต่วันที่ทำคำสั่งนั้น
และ “โมฆียะ” คือคำสั่งทางปกครองที่ไม่ชอบด้วยกฎหมายที่มีข้อบกพร่องบางประการ แต่ไม่ร้ายแรง
จนถึงขั้นต้องลบล้างผลทางกฎหมายโดยสิ้นเชิง จึงต้องถูกเพิกถอนนับแต่วันที่ศาลเพิกถอนคำสั่งนั้น
แม้ว่าในบางกรณีที่เป็นกรณีพิเศษอย่างยิ่ง ศาลก็อาจเพิกถอนโดยระบุในคำพิพากษาอย่างชัดเจนว่าให้มีผล
ย้อนหลังไปนับแต่วันที่ทำคำสั่งนั้น

สำหรับกรณีของคำสั่งทางปกครองที่ออกโดยเจ้าหน้าที่ผู้ซึ่งไม่มีอำนาจออกคำสั่ง
และคำสั่งทางปกครองที่ออกโดยข้ามขั้นตอนวิธีพิจารณาทั้งหมดตามที่กำหนดไว้ในกฎหมาย หรือข้ามขั้นตอน
การพิจารณาที่สำคัญมาก ในประเทศสเปน ทั้งสองกรณีนี้ถือเป็นคำสั่งทางปกครองที่เป็นโมฆะตามบทบัญญัติ
ในมาตรา 47.1 b) และมาตรา 47.1 e) แห่งพระราชบัญญัติวิธีปฏิบัติราชการทางปกครอง ค.ศ. ๒๐๑๕
ตามลำดับ แต่หากเป็นกรณีที่ ไม่ปฏิบัติตามขั้นตอนของกฎหมายเพียงบางขั้นตอน อันเป็นเหตุให้


๘ ชัยวัฒน วงศ์วัฒนศ์านต์, กฎหมายวิธีปฏิบัติราชการทางปกครอง, (กรุงเทพฯ : จิรรัชการพิมพ์), หน้า ๑๘๒


สำนักวิจัยและวิชาการ  สำนักงานศาลปกครอง  ๒๓๓


ผู้ถูกกล่าวหาไม่อาจใช้สิทธิโต้แย้งได้ คำสั่งดังกล่าวก็เป็นโมฆียะตามมาตรา ๔๘.๒ แห่งพระราชบัญญัติ
วิธีปฏิบัติราชการทางปกครอง ค.ศ. ๒๐๑๕

กรณีของประเทศสเปนมีความแตกต่างจากประเทศไทยที่มาตรา ๗๒ วรรคสอง
แห่งพระราชบัญญัติจัดตั้งศาลปกครองและวิธีพิจารณาคดีปกครอง พ.ศ. ๒๕๔๒ ซึ่งบัญญัติให้ศาลปกครอง
ใช้ดุลพินิจกำหนดคำบังคับให้การเพิกถอนคำสั่งทางปกครองหรือกฎมีผลย้อนหลังหรือไม่ย้อนหลัง หรือมีผลไป
ในอนาคตถึงขณะใดขณะหนึ่งได้ ตามความเป็นธรรมแก่คู่กรณี กรณีของคำพิพากษาศาลปกครองสูงสุด
ที่ อ. ๗๖๔/๒๕๕๘ ศาลปกครองสูงสุดได้ให้เหตุผลที่พิพากษาให้การเพิกถอนคำสั่งมีผลไปเมื่อครบกำหนด
หนึ่งร้อยแปดสิบวันนับแต่วันที่มีคำพิพากษาว่า เพื่อประโยชน์แห่งความยติธุรรมแก่ผู้ฟ้องคดีในอันที่จะ
ได้รับการสอบสวนทางวินัยโดยคณะกรรมการสอบสวนทางวินัยที่มีองค์ประกอบที่ถูกต้องตามกฎหมาย
และเพื่อประโยชน์ในการปฏิบัติราชการด้านการบริหารงานบุคคลของผู้ถูกฟ้องคดีที่ ๒ ที่จะดำเนินการ
ทางวินัยแก่บุคลากรที่ถูกร้องเรียนกล่าวหาว่าได้กระทำผิดวินัย เพื่อให้ได้ข้อยุติว่าบุคลากรที่ถูกร้องเรียน
ได้กระทำผิดวินัยตามที่ถูกร้องเรียนกล่าวหาจริงหรือไม่

ในมุมของหน่วยงานทางปกครอง การออกคำบังคับเช่นนี้เป็นประโยชน์ต่อหน่วยงาน
ทางปกครองอย่างมาก เพราะคำสั่งลงโทษทางวินัยยังมีผลใช้บังคับไปอีกหนึ่งร้อยแปดสิบวัน เพื่อให้
ในระหว่างนั้นหน่วยงานทางปกครองได้ดำเนินการแก้ไขกระบวนการสอบสวนทางวินัยใหม่ให้ถูกต้องตามที่
กฎหมายกำหนด แต่ผู้ฟ้องคดีก็ไม่ได้รับประโยชน์ต่าง ๆ จากการเป็นข้าราชการกลับคืนมา  เพราะคำสั่ง
ลงโทษทางวินัยยังคงมีผลใช้บังคับอยู่ และเมื่อหน่วยงานดำเนินการสอบสวนทางวินัยเสร็จสิ้นแล้ว คำสั่ง
ลงโทษทางวินัยใหม่ที่ออกมาก็จะเป็นคำสั่งทางปกครองที่ชอบด้วยกฎหมาย ส่วนคำสั่งลงโทษทางวินัย
ที่ไม่ชอบด้วยกฎหมายอันเป็นวัตถุแห่งคดีนี้ ก็จะถูกเพิกถอนไปโดยผลของคำพิพากษา เท่ากับว่าหน่วยงาน
ทางปกครองได้รับประโยชน์จากการฟ้องคดีนี้ ทั้งที่ความไม่ชอบด้วยกฎหมายของคำสั่งลงโทษทางวินัย
เกิดจากความผิดพลาดของหน่วยงานทางปกครองเอง ซึ่งหากมองในมุมของผู้ฟ้องคดีซึ่งเป็นบุคคลที่ควรจะ
ได้รับประโยชน์จากความผิดพลาดของหน่วยงานทางปกครอง กลับไม่ได้รับประโยชน์ใด ๆ จากการฟ้องคดี
ในครั้งนี้แม้แต่น้อย

หากข้อเท็จจริงตามคำพิพากษาศาลปกครองสูงสุดที่ อ. ๗๖๔/๒๕๕๘ ที่นำมาวิเคราะห์
เกิดขึ้นที่ประเทศสเปน กล่าวคือ เป็นกรณีที่คำสั่งแต่งตั้งคณะกรรมการสอบสวน (ในประเทศสเปน คือ
instructor ผู้สอบสวนทางวินัย) ออกโดยไม่ชอบด้วยขั้นตอนหรือวิธีการอันเป็นสาระสำคัญตามที่กฎหมาย
กำหนดไว้ ทำให้คำสั่งดังกล่าวไม่ชอบด้วยกฎหมายและมีผลให้การสอบสวนทั้งหมดเสียไป คำสั่งลงโทษทางวินัย
ที่ออกมาก็จะถือได้ว่าเป็นคำสั่งทางปกครองที่ไม่ชอบด้วยกฎหมายเพราะออกโดยข้ามขั้นตอนการพิจารณา
ทั้งหมดตามที่กำหนดไว้ในกฎหมาย ซึ่งมาตรา 43.1 e) แห่งพระราชบัญญัติวิธีปฏิบัติราชการทางปกครอง
ค.ศ. ๒๐๑๕ กำหนดให้คำสั่งลงโทษทางวินัยดังกล่าวเป็นโมฆะ ต้องถูกลบล้างผลทางกฎหมายอย่างสิ้นเชิง
แนวทางการกำหนดคำบังคับก็จะเป็นแนวทางเดียวกับที่กำหนดในคำพิพากษาศาลฎีกาแผนกคดีปกครอง
ที่ ๗๖๔๒/๒๐๑๑ ลงวันที่ ๑๕ พฤศจิกายน ค.ศ. ๒๐๑๑ (คดีหมายเลขดำที่ ๗๖๔๒/๒๐๑๐) ซึ่งเป็นคำพิพากษา
เกี่ยวกับการเพิกถอนคำสั่งลงโทษทางวินัยที่ออกมาโดยมิได้ดำเนินการทางวินัยตามที่ได้อธิบายไว้แล้วข้างต้น
โดยในคำพิพากษาฉบับนี้ ศาลฎีกาแผนกคดีปกครองมิได้กล่าวถึงประเด็นเรื่องการเพิกถอนให้มีผลไปเมื่อใด
เพราะการเพิกถอนตามหลักเกณฑ์ของคำสั่งที่เป็นโมฆะต้องเพิกถอนนับแต่วันที่ทำคำสั่งดังกล่าวเสมอ
เนื่องจากการเป็นโมฆะ คือ “การลบล้างผลทางกฎหมายอย่างสิ้นเชิง” จนเสมือนว่าคำสั่งนั้นสูญเปล่า


๒๓๔  รวมบทความทางวิชาการ (เอกสารอิเล็กทรอนิกส์) เล่ม ๓


ศาลที่พิจารณาคดีก็ไม่อาจกำหนดคำบังคับให้คำพิพากษามีผลไปในอนาคตเพื่อช่วยเหลือให้หน่วยงาน
ทางปกครองดำเนินการสอบสวนทางวินัยอย่างถูกต้องตามกฎหมายจากการฟ้องคดีในครั้งนี้ได้ แม้ว่าจะไม่ปรากฏ
บทบัญญัติใดในพระราชบัญญัติว่าด้วยศาลที่มีอำนาจพิจารณาคดีปกครอง ค.ศ. ๑๙๙๘ ที่ห้ามมิให้ศาล
ใช้ดุลพินิจกำหนดระยะเวลาให้การเพิกถอนกฎหรือคำสั่งทางปกครองมีผลไปในอนาคตก็ตาม ด้วยเหตุนี้
เมื่อคำสั่งลงโทษทางวินัยได้ถูกเพิกถอนไปนับแต่วันที่ทำคำสั่งแล้ว ผู้ฟ้องคดีจะได้รับสิทธิประโยชน์ต่าง ๆ
จากการเป็นข้าราชการกลับคืนมา หากหน่วยงานทางปกครองต้องการลงโทษผู้กระทำผิด ก็ต้องดำเนินการ
ทางวินัยให้ถูกต้องตามหลักเกณฑ์ที่กำหนดไว้ในกฎหมายในภายหลัง

จากลักษณะดังกล่าวแสดงให้เห็นว่า ประเทศสเปนให้ความสำคัญกับคำสั่งทางปกครอง
ที่บกพร่องในวิธีพิจารณาเป็นอย่างมาก เพราะนับแต่กฎหมายวิธีพิจารณาทางปกครอง ค.ศ. ๑๙๕๘ ซึ่งเป็น
กฎหมายฉบับแรกเป็นต้นมา กรณีของคำสั่งทางปกครองที่ออกโดยข้ามขั้นตอนวิธีพิจารณาทั้งหมดตามที่
กฎหมายได้กำหนด ก็ได้ถูกบัญญัติให้เป็นคำสั่งทางปกครองที่เป็นโมฆะ เพราะเป็นคำสั่งที่ถูกทำขึ้นโดยฝ่าฝืน
หลักกฎหมายที่สำคัญตามทฤษฎีการพิจารณาความร้ายแรงของการฝ่าฝืนกฎหมายที่ได้กล่าวมาแล้วข้างต้น

ในที่นี้ ผู้เขียนมีความเห็นว่า แม้ว่าความบกพร่องในกระบวนการสอบสวนทางวินัย
จะเป็นความไม่ชอบด้วยกฎหมายของสภาพภายนอกคำสั่งทางปกครอง ซึ่งอาจแก้ไขได้ในภายหลังก็ตาม
แต่ก็ควรให้ผู้ฟ้องคดีได้รับประโยชน์จากความผิดพลาดของหน่วยงานทางปกครอง ถึงแม้ว่าเมื่อหน่วยงาน
ทางปกครองได้ดำเนินการแก้ไขกระบวนการสอบสวนทางวินัยใหม่ให้ถูกต้องตามที่กฎหมายกำหนด
ในภายหลังแล้ว จะไม่อาจทำให้ผลการพิจารณาเปลี่ยนไปจากเดิมก็ตาม แต่อย่างน้อยที่สุด ผู้ฟ้องคดีก็ควรได้รับ
สิทธิประโยชน์ที่ควรได้รับจากการเป็นข้าราชการนับจากวันที่หน่วยงานทางปกครองได้ออกคำสั่งลงโทษ
ทางวินัยที่มีความบกพร่องในกระบวนพิจารณา จนกระทั่งถึงวันที่หน่วยงานทางปกครอง ได้ออกคำสั่ง
ลงโทษทางวินัยใหม่ซึ่งออกมาหลังจากที่ได้แก้ไขความบกพร่องนั้นแล้ว เพื่อให้หน่วยงานทางปกครองได้รับ
บทเรียนจากความผิดพลาดในการดำเนินการทางวินัยของตน













ระบบคุณธรรมและความเสมอภาคในการพิจารณาคัดเลือกข้าราชการ
เพื่อเข้ารับการศึกษาอบรมหลักสูตรนายอำเภอ*

(คำพิพากษาศาลปกครองสูงสุดที่ อบ. ๕๗/๒๕๖๑)


วิชญ์พาส  พิมพ์อักษร**


๑. สาระสำคัญ
ผู้ฟ้องคดีฟ้องขอให้เพิกถอนประกาศ อ.ก.พ. กรมการปกครอง เรื่อง รับสมัครคัดเลือก

ข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ โดยอ้างว่า
ประกาศดังกล่าวไม่เป็นไปตามระเบียบแบบแผนของทางราชการ เนื่องจากประกาศที่พิพาทใช้หลักเกณฑ์
และวิธีการคัดเลือกข้าราชการเพื่อเข้ารับการศึกษาอบรมหลักสูตรนายอำเภอในกลุ่มผู้มีประสบการณ์
โดยพิจารณาให้คะแนนส่วนประวัติการรับราชการ ๖๐ คะแนน จากระยะเวลาในการดำรงตำแหน่งระดับ
ชำนาญการหรือเทียบเท่า ๒๕ คะแนน ระยะเวลาในการดำรงตำแหน่งระดับชำนาญการซึ่งกรมการปกครอง
มีคำสั่งให้ปฏิบัติหน้าที่หัวหน้าฝ่ายหรือเทียบเท่า ๑๕ คะแนน และอัตราเงินเดือน ๒๐ คะแนน ซึ่งผู้ฟ้องคดี
ได้มีหนังสือทักท้วงประกาศดังกล่าวให้ปรับน้าหนักการคิดคะแนนองค์ประกอบระยะเวลาในการดำรงตำแหน่ง
ระดับชำนาญการซึ่งกรมการปกครองมีคำสั่งมอบหมายให้ปฏิบัติหน้าที่หัวหน้าฝ่ายหรือเทียบเท่าจาก
๑๕ คะแนน เป็น ๒๐ คะแนน และองค์ประกอบระยะเวลาในการดำรงตำแหน่งระดับชำนาญการหรือเทียบเท่า
จาก ๒๕ คะแนน เป็น ๒๐ คะแนน คดีนี้จึงมีประเด็นที่ต้องวินิจฉัยว่า ประกาศ อ.ก.พ. กรมการปกครอง
ชอบด้วยกฎหมายหรือไม่ ซึ่งต้องพิจารณาประเด็นย่อย ๓ ประเด็น คือ (๑) อ.ก.พ. กรมการปกครอง
มีอำนาจออกประกาศที่พิพาทหรือไม่ (๒) หลักเกณฑ์และวิธีการคัดเลือกข้าราชการเพื่อเข้ารับการศึกษา
อบรมหลักสูตรนายอำเภอที่พิพาทเป็นธรรมหรือไม่ และ (๓) หลักเกณฑ์และวิธีการดังกล่าวสอดคล้อง
กับหลักเกณฑ์ วิธีการ และมาตรฐานที่ ก.พ. กำหนดหรือไม่

การวิเคราะห์หลักเกณฑ์และวิธีการคัดเลือกข้าราชการเพื่อเข้ารับการศึกษาอบรมหลักสูตร
นายอำเภอตามประกาศ อ.ก.พ. กรมการปกครอง เรื่อง รับสมัครคัดเลือกข้าราชการเพื่อเข้ารับการศึกษาอบรม
หลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ นั้น ทำให้พบประเด็นที่น่าสนใจว่า หลักเกณฑ์
การจัดระเบียบข้าราชการพลเรือนสามัญที่เรียกว่า “ระบบคุณธรรม” ตามมาตรา ๔๒ แห่งพระราชบัญญัติ
ระเบียบข้าราชการพลเรือน พ.ศ. ๒๕๕๑ มีความคล้ายคลึงกับหลักเกณฑ์ในการคัดเลือกผู้สมัครเข้ารับ
รัฐการสหพันธ์ตามมาตรา ๙ แห่งรัฐบัญญัติว่าด้วยข้ารัฐการสหพันธ์ (Bundesbeamtengesetz – BBG)
และหลักเกณฑ์ในการแต่งตั้งข้ารัฐการในมลรัฐตามมาตรา ๙ แห่งรัฐบัญญัติว่าด้วยสถานภาพข้ารัฐการ
ในมลรัฐ (Gesetz zur Regelung des Statusrechts der Beamtinnen und Beamten in den Ländern
หรือ Beamtenstatusgesetz – BeamtStG) ซึ่งประกอบด้วยความเหมาะสม สมรรถนะ และประสิทธิภาพเฉพาะทาง
รวมถึงต้องไม่เลือกปฏิบัติด้วยเหตุอันไม่เป็นธรรม หลักเกณฑ์ตามรัฐบัญญัติของสหพันธ์สาธารณรัฐเยอรมนี


* เผยแพร่ครั้งแรกในอินทราเน็ตสำนักวิจัยและวิชาการ เดือนเมษายน ๒๕๖๓
** นิติศาสตรบัณฑิต มหาวิทยาลัยธรรมศาสตร์, นิติศาสตรมหาบัณฑิต สาขากฎหมายมหาชน (เกียรตินิยม)

(LL.M., Öffentliches Recht) มหาวิทยาลัยบอนน์ (Rheinische Friedrich-Wilhelms-Universität Bonn) สหพันธ์สาธารณรัฐ
เยอรมนี, พนักงานคดีปกครองปฏิบัติการ กลุ่มศึกษากฎหมายมหาชน ๒ สำนักวิจัยและวิชาการ สำนักงานศาลปกครอง


๒๓๖  รวมบทความทางวิชาการ (เอกสารอิเล็กทรอนิกส์) เล่ม ๓


ทั้ง ๒ ฉบับ จึงมีองค์ประกอบที่ชัดเจนและสมเหตุผลควรแก่การนำมาเปรียบเทียบกับหลักเกณฑ์ที่พิพาท
เพื่อเป็นแนวทางหากต้องมีการกำหนดหลักเกณฑ์ที่เหมาะสมสำหรับการคัดเลือกข้าราชการในโอกาสต่อไป

๒. ข้อเท็จจริง
ผู้ฟ้องคดีซึ่งดำรงตำแหน่งปลัดอำเภอ (เจ้าพนักงานปกครองชำนาญการ) ฟ้องว่า ประกาศ

อ.ก.พ. กรมการปกครอง เรื่อง รับสมัครคัดเลือกข้าราชการเพื่อเข้ารับการศึกษาอบรมหลักสูตรนายอำเภอ
ปีงบประมาณ พ.ศ. ๒๕๕๕ รุ่นที่ ๗๒ ลงวันที่ ๒๒ มิถุนายน ๒๕๕๕ ในส่วนของผลการคัดเลือกกลุ่ม
ผู้มีประสบการณ์ไม่เป็นไปตามระเบียบแบบแผนของทางราชการ ทำให้ผู้ ฟ้องคดีไม่ได้รับการคัดเลือก
เข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ ผู้ถูกฟ้องคดีทั้งสอง
(อธิบดีกรมการปกครอง ที่ ๑ และ อ.ก.พ. กรมการปกครอง ที่ ๒) ละเลยต่อหน้าที่ตามที่กฎหมายกำหนด
ให้ต้องปฏิบัติตามมาตรา ๗๕ มาตรา ๘๒ (๒) และมาตรา ๑๓๒ แห่งพระราชบัญญัติระเบียบข้าราชการพลเรือน
พ.ศ. ๒๕๕๑ ผู้ฟ้องคดีจึงฟ้องต่อศาลปกครองชัน้ต้นขอให้ศาลมีคำพิพากษาหรือคำสั่ง (๑) เพิกถอน
ประกาศ อ.ก.พ. กรมการปกครอง เรื่อง รับสมัครคัดเลือกข้าราชการเพื่อเข้ารับการศึกษาอบรมหลักสูตร
นายอำเภอ ปีงบประมาณ พ.ศ. ๒๕๕๕ รุ่นที่ ๗๒ ลงวันที่ ๒๒ มิถุนายน ๒๕๕๕ (๒) เพิกถอนประกาศ อ.ก.พ.
กรมการปกครอง เรื่อง ประกาศผลการคัดเลือกข้าราชการเพื่อเข้ารับการศึกษาอบรมหลักสูตรนายอำเภอ
ปีงบประมาณ ๒๕๕๕ รุ่นที่ ๗๒ ลงวันที่ ๔ สิงหาคม ๒๕๕๕ เฉพาะส่วนที่เกี่ยวกับการคัดเลือกกลุ่ม
ผู้มีประสบการณ์ (๓) ให้ผู้ถูกฟ้องคดีทั้งสองคัดเลือกกลุ่มผู้มีประสบการณ์ตามหลักเกณฑ์ที่ ก.พ. กำหนด
และคัดเลือกผู้ฟ้องคดีเข้ารับการศึกษาอบรมหลักสูตรนายอำเภอ และ (๔) ให้ผู้ถูกฟ้องคดีทั้งสองเยียวยา
แก้ไขความเดือดร้อนหรือเสียหายแก่ผู้ฟ้องคดีโดยมีคำสั่งเลื่อนผู้ฟ้องคดีขึ้นดำรงตำแหน่งระดับชำนาญการพิเศษ
ทันทีที่สำเร็จการศึกษาอบรมหลักสูตรนายอำเภอ ศาลปกครองชัน้ต้นมีคำสั่งไม่รับคำฟ้องในข้อหาที่ฟ้อง
ขอให้เพิกถอนประกาศ อ.ก.พ. กรมการปกครอง เรื่อง ประกาศผลการคัดเลือกข้าราชการเพื่อเข้ารับ
การศึกษาอบรมหลักสูตรนายอำเภอ ปีงบประมาณ ๒๕๕๕ รุ่นที่ ๗๒ ไว้พิจารณา เนื่องจากไม่ได้ดำเนินการ
ตามขั้นตอนหรือวิธีการสำหรับการแก้ไขความเดือดร้อนหรือเสียหายก่อนนำคดีมาฟ้องต่อศาล ซึ่งผู้ฟ้องคดี
ไม่ได้อุทธรณ์คำสั่งของศาลปกครองชัน้ต้น คำสั่งไม่รับคำฟ้องในข้อหาที่สองจึงถึงที่สุด

ผู้ถูกฟ้องคดีที่ ๑ ให้การว่า สำนักงาน ก.พ. ไม่เคยกำหนดหลักเกณฑ์เรื่องการจัดลำดับอาวุโส
ของข้าราชการพลเรือนและถือปฏิบัติในลักษณะที่เป็นกฎแต่อย่างใด หลักเกณฑ์ที่ผู้ฟ้องคดีกล่าวอ้างอยู่ในหนังสือ
สำนักงาน ก.พ. ที่ นร ๐๖๐๔/๑๑๘๔ ลงวันที่ ๑๗ ตุลาคม ๒๕๒๙ ชี้แจงข้อหารือของสำนักงานคณะกรรมการ
การประถมศึกษาแห่งชาติเป็นเพียงแนวทางปฏิบัติ  มิได้มีลักษณะเป็นกฎ ผู้ถูกฟ้องคดีที่ ๒ จึงมีอำนาจ
และหน้าที่โดยชอบด้วยกฎหมายในการพิจารณากำหนดหลักเกณฑ์และวิธีการในการคัดเลือกข้าราชการ
เข้าศึกษาอบรม และออกประกาศ อ.ก.พ. กรมการปกครอง เรื่อง รับสมัครคัดเลือกข้าราชการเพื่อเข้ารับ
การศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ ซึ่งมีหลักเกณฑ์และวิธีการคัดเลือก
ตามประกาศคณะกรรมการคัดเลือกข้าราชการเพื่อเข้ารับการศึกษาหลักสูตรนายอำเภอ ปีงบประมาณ
พ.ศ. ๒๕๕๕ รุ่นที่ ๗๒ โดยแบ่งออกเป็น ๒ กลุ่ม คือ กลุ่มผู้เข้ารับการคัดเลือก จำนวน ๖๐ ราย พิจารณาจาก
ประวัติการรับราชการและการสอบข้อเขียน กับกลุ่มผู้มีประสบการณ์ จำนวน ๓๐ ราย พิจารณาจาก
ประวัติการรับราชการ ความเหมาะสมและความประพฤติ และความรู้ความสามารถและประสบการณ์
ทำงานในการดำรงตำแหน่ง ซึ่งในกลุ่มผู้มีประสบการณ์มีวิธีคำนวณคะแนนประวัติการรับราชการ จำนวน
๖๐ คะแนน จากระยะเวลาในการดำรงตำแหน่งระดับชำนาญการหรือเทียบเท่า จำนวน ๒๕ คะแนน


สำนักวิจัยและวิชาการ  สำนักงานศาลปกครอง  ๒๓๗


ระยะเวลาในการดำรงตำแหน่งระดับชำนาญการซึ่งกรมการปกครองมีคำสั่งให้ปฏิบัติหน้าที่หัวหน้าฝ่าย
หรือเทียบเท่า จำนวน ๑๕ คะแนน และอัตราเงินเดือน จำนวน ๒๐ คะแนน  นอกจากนี้ ประกาศดังกล่าว
ได้เปิดโอกาสให้ข้าราชการที่ประสงค์จะทักท้วงคุณสมบัติ หลักเกณฑ์ และวิธีการคัดเลือก ทำหนังสือ
ยื่นต่อประธานกรรมการคัดเลือกข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ
พ.ศ. ๒๕๕๕ รุ่นที่ ๗๒ ภายใน ๑๕ วัน นับถัดจากวันประกาศ ซึ่งผู้ฟ้องคดีได้ใช้สิทธิทักท้วงประกาศดังกล่าว
ให้คิดคะแนนระยะเวลาในการดำรงตำแหน่งระดับชำนาญการซึ่งกรมการปกครองมีคำสั่งให้ปฏิบัติหน้าที่
หัวหน้าฝ่ายหรือเทียบเท่าเพิ่มจาก ๑๕ คะแนนเป็น ๒๐ คะแนน และคิดคะแนนระยะเวลาในการดำรงตำแหน่ง
ระดับชำนาญการหรือเทียบเท่าลดลงจาก ๒๕ คะแนนเป็น ๒๐ คะแนน โดยให้เหตุผลว่าควรให้คะแนน
ในองค์ประกอบการดำรงตำแหน่งระดับชำนาญการซึ่งกรมการปกครองมีคำสั่งแต่งตั้งให้ดำรงตำแหน่ง
หัวหน้าฝ่ายมากกว่าคะแนนในองค์ประกอบระยะเวลาการดำรงตำแหน่งชำนาญการ เพื่อให้สอดคล้องกับ
แนวทางการจัดลำดับอาวุโสทางราชการที่ ก.พ. กำหนด ซึ่งคณะกรรมการคัดเลือกข้าราชการเพื่อเข้ารับ
การศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ ได้พิจารณาประเด็นการทักท้วง
ของผู้ฟ้องคดีแล้วเห็นว่า การคิดคะแนนระยะเวลาการดำรงตำแหน่งระดับชำนาญการ จำนวน ๒๕ คะแนน
สูงกว่าองค์ประกอบอื่น ๆ เพื่อให้ข้าราชการผู้เข้ารับการคัดเลือกทุกคนได้รับคะแนนในส่วนนี้ และหากข้าราชการ
ได้รับคำสั่งมอบหมายให้ปฏิบัติหน้าที่หัวหน้าฝ่ายหรือเทียบเท่าจะได้คะแนนเพิ่มในองค์ประกอบระยะเวลา
การดำรงตำแหน่งดังกล่าวอีกไม่เกิน ๑๕ คะแนน การกำหนดน้าหนักคะแนนเช่นนี้เป็นการให้ความสำคัญ
กับผู้ที่มีอาวุโสทางราชการตามหลักหน้าที่และความรับผิดชอบ  ดังนั้น ประกาศ อ.ก.พ. กรมการปกครอง
เรื่อง การรับสมัครคัดเลือกข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕
รุ่นที่ ๗๒ จึงชอบด้วยกฎหมายแล้ว การที่ผู้ฟ้องคดีให้นำหนังสือสำนักงาน ก.พ. ที่ นร ๐๖๐๔/๑๑๘๔
ลงวันที่ ๑๗ ตุลาคม ๒๕๒๙ มาเป็นแนวทางในการจัดลำดับอาวุโสเพื่อเป็นเกณฑ์ในการให้คะแนนนั้น
ไม่สามารถทำได้ เพราะมีองค์ประกอบที่แตกต่างกัน การกำหนดหลักเกณฑ์หรือรูปแบบการพิจารณาให้คะแนน
เป็นไปตามมติที่ประชุมคณะกรรมการคัดเลือกข้าราชการให้เข้ารับการศึกษาอบรมหลักสูตรนายอำเภอ
ปีงบประมาณ พ.ศ. ๒๕๕๕ รุ่นที่ ๗๒ ที่กำหนดให้มีความเป็นธรรมและเป็นกลางอย่างที่สุด ไม่มีการเลือก
ปฏิบัติต่อบุคคลหรือกลุ่มบุคคลใดให้ได้รับประโยชน์จากหลักเกณฑ์ดังกล่าว หากเปลี่ยนการพิจารณา
ให้คะแนนตามรูปแบบที่ผู้ฟ้องคดีเสนอมา กลับจะยิ่งก่อให้เกิดความเหลื่อมล้าในการคัดเลือกข้าราชการ
และจะมีผู้ได้ประโยชน์จากแนวการให้คะแนนในรูปแบบนี้เพียงบางคนเท่านั้น

ศาลปกครองชัน้ต้นเปรียบเทียบหลักเกณฑ์และวิธีการคัดเลือกตามประกาศคณะกรรมการ
คัดเลือกข้าราชการเพื่อเข้ารับการศึกษาหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ กับหลักเกณฑ์
การคัดเลือกข้าราชการเข้าศึกษาอบรมหลักสูตรนายอำเภอ ปีงบประมาณ พ.ศ. ๒๕๕๒ รุ่นที่ ๖๘ รุ่นที่ ๖๙
และรุ่นที่ ๗๐ ตามประกาศกรมการปกครอง เรื่อง การคัดเลือกข้าราชการเพื่อเข้าศึกษาอบรมหลักสูตร
นายอำเภอ ปีงบประมาณ พ.ศ. ๒๕๕๒ แล้ว เห็นว่า หลักเกณฑ์การคัดเลือกของกลุ่มผู้มีประสบการณ์
ตั้งแต่รุ่นที่ ๖๘ ถึงรุ่นที่ ๗๒ มีหลักเกณฑ์การคัดเลือกที่ไม่แตกต่างกันในสาระสำคัญ กล่าวคือ ให้พิจารณา
จาก ๓ องค์ประกอบหลัก ได้แก่ ประวัติการรับราชการหรือความอาวุโสทางราชการ ความรู้ความสามารถ
และประสบการณ์ และความเหมาะสมและความประพฤติ โดยให้น้าหนักองค์ประกอบของประวัติ
การรับราชการหรือความอาวุโสทางราชการถึง ๖๐ คะแนน จากคะแนนรวม ๑๐๐ คะแนน เพื่อเปิดโอกาส
ให้ข้าราชการที่มีความอาวุโสและมีประสบการณ์การทำงานได้เข้ารับการศึกษาอบรมในหลักสูตรนายอำเภอ


๒๓๘  รวมบทความทางวิชาการ (เอกสารอิเล็กทรอนิกส์) เล่ม ๓


มากขึ้น แทนที่จะใช้วิธีการคัดเลือกโดยการสอบแข่งขันเพียงอย่างเดียว โดยหลักเกณฑ์ดังกล่าวพิจารณา
ให้คะแนนระยะเวลาในการดำรงตำแหน่งระดับชำนาญการหรือเทียบเท่า จำนวน ๒๕ คะแนน ระยะเวลา
ในการดำรงตำแหน่งระดับชำนาญการซึ่งกรมการปกครองมีคำสั่งให้ปฏิบัติหน้าที่หัวหน้าฝ่ายหรือเทียบเท่า
จำนวน ๑๕ คะแนน และอัตราเงินเดือน ๒๐ คะแนน ซึ่งรายละเอียดการคำนวณคะแนนตามประกาศที่พิพาท
ทำให้เห็นว่า วิธีการให้คะแนนดังกล่าวมีการคำนวณที่ละเอียด ถูกต้อง ชัดเจน เป็นธรรม และตรวจสอบได้
โดยผู้ที่เข้ารับการคัดเลือกแต่ละคนจะได้รับคะแนนเฉลี่ยตามสัดส่วนระยะเวลาที่ตนดำรงตำแหน่ง
และอัตราเงินเดือนที่ได้รับ ผู้ที่มีระยะเวลาการดำรงตำแหน่งหรือเงินเดือนสูงสุดจะได้คะแนนเต็มและผู้ที่มี
ระยะเวลาการดำรงตำแหน่งหรือเงินเดือนต่าสุดจะได้คะแนนน้อยที่สุดในองค์ประกอบนั้น จึงไม่ขัดกับ
ความเห็นเรื่องการจัดลำดับอาวุโสของข้าราชการพลเรือนที่ ก.พ. กำหนด เมื่อไม่ปรากฏข้อเท็จจริงว่า
ผู้ถูกฟ้องคดีที่ ๒ ได้กำหนดหลักเกณฑ์การคัดเลือกดังกล่าวแตกต่างไปจากหลักเกณฑ์ที่ผ่านมาในสาระสำคัญ
เพื่อเป็นการช่วยเหลือบุคคลใดหรือกลุ่มบุคคลใดให้ได้รับการคัดเลือกเพื่อเข้ารับการศึกษาอบรมหลักสูตร
นายอำเภอ ปีงบประมาณ พ.ศ. ๒๕๕๕ รุ่นที่ ๗๒ อันเป็นการเลือกปฏิบัติ  ดังนั้น ประกาศ อ.ก.พ. กรมการปกครอง
เรื่อง รับสมัครคัดเลือกข้าราชการ เพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕
รุ่นที่ ๗๒ ลงวันที่ ๒๒ มิถุนายน ๒๕๕๕ ในส่วนทีเ่กี่ยวกับการคัดเลือกกลุ่มผู้มีประสบการณ์ จึงชอบด้วยกฎหมาย
ส่วนกรณีที่ผู้ฟ้องคดีขอให้ศาลมีคำพิพากษาหรือคำสั่งให้ผู้ถูกฟ้องคดีทั้งสองแต่งตั้งผู้ฟ้องคดีดำรงตำแหน่ง
อำนวยการระดับต้นภายใน ๔๕ วัน นับตั้งแต่ได้รับแต่งตั้งให้ดำรงตำแหน่งระดับชำนาญการพิเศษนั้น
เมื่อศาลได้วินิจฉัยว่า การดำเนินการของผู้ถูกฟ้องคดีที่ ๒ ชอบด้วยกฎหมายแล้ว จึงไม่มีเหตุที่ศาลจะต้อง
พิจารณาเกี่ยวกับคำขอนี้ ศาลปกครองชัน้ต้นพิพากษายกฟ้อง

ผู้ฟ้องคดีอุทธรณ์ว่า ผู้ฟ้องคดีได้มีหนังสือทักท้วงขอให้มีการกระจายน้าหนักคะแนน
ประวัติการรับราชการ ๒๐ – ๒๐ – ๒๐ เหมือนรุ่นที่ ๖๘ รุ่นที่ ๖๙ และรุ่นที่ ๗๐ เพราะผู้ฟ้องคดีจะได้รับ
การคัดเลือกเข้าศึกษาอบรมหลักสูตรนายอำเภอ การที่ผู้ถูกฟ้องคดีทั้งสองกำหนดค่าคะแนนรุ่นที่ ๗๒
โดยกระจายน้าหนักคะแนนประวัติการรับราชการ ๒๕ – ๑๕ – ๒๐ ทำให้ผู้ฟ้องคดีไม่ได้รับการคัดเลือก
เข้าศึกษาอบรมหลักสูตรนายอำเภอ รุ่นที่ ๗๒ และเสียสิทธิในความก้าวหน้าในหน้าที่ราชการ ผู้ฟ้องคดี
จึงขอให้ศาลปกครองสูงสุดมีคำพิพากษากลับคำพิพากษาของศาลปกครองชัน้ต้น และให้ผู้ถูกฟ้องคดีทั้งสอง
เยียวยาแก้ไขความเดือดร้อนหรือเสียหายแก่ผู้ฟ้องคดี โดยมีคำสั่งเลื่อนผู้ฟ้องคดีขึ้นดำรงตำแหน่งระดับ
ชำนาญการพิเศษทันทีที่สำเร็จการศึกษาอบรมหลักสูตรนายอำเภอ และแต่งตั้งผู้ฟ้องคดีดำรงตำแหน่ง
อำนวยการระดับต้นภายใน ๔๕ วัน นับตั้งแต่ได้รับแต่งตั้งให้ดำรงตำแหน่งระดับชำนาญการพิเศษ

ผู้ถูกฟ้องคดีทั้งสองแก้อุทธรณ์ว่า การที่ผู้ฟ้องคดีขอให้ศาลสั่งให้ผู้ถูกฟ้องคดีทั้งสองมีคำสั่ง
เลื่อนผู้ฟ้องคดีขึ้นดำรงตำแหน่งระดับชำนาญการพิเศษทันทีเมื่อสำเร็จการศึกษาอบรมหลักสูตรนายอำเภอ
และให้มีคำสั่งแต่งตั้งผู้ฟ้องคดีดำรงตำแหน่งอำนวยการระดับต้น ภายใน ๔๕ วัน นับตั้งแต่ได้รับการแต่งตั้ง
ให้ดำรงตำแหน่งระดับชำนาญการพิเศษ ไม่สามารถทำได้ทั้งสองกรณี เนื่องจากการแต่งตั้งข้าราชการ
ต้องดำเนินการตามหลักเกณฑ์และวิธีการที่สำนักงาน ก.พ. กำหนด







สำนักวิจัยและวิชาการ  สำนักงานศาลปกครอง  ๒๓๙


๓. คำวินิจฉัย

ศาลปกครองสูงสุดเห็นว่า การที่คณะกรรมการคัดเลือกข้าราชการเพื่อเข้ารับการศึกษา
อบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ ได้กำหนดค่าคะแนนในเรื่องระยะเวลา
การดำรงตำแหน่งชำนาญการหรือเทียบเท่า ๒๕ คะแนน สูงกว่าค่าคะแนนระยะเวลาในการดำรงตำแหน่ง
ระดับชำนาญการซึ่งกรมการปกครองมีคำสั่งให้ปฏิบัติหน้าที่หัวหน้าฝ่ายหรือเทียบเท่าซึ่งกำหนดคะแนนไว้
๑๕ คะแนน และสูงกว่าอัตราเงินเดือนซึ่งกำหนดไว้ ๒๐ คะแนน เป็นการให้ความสำคัญในเรื่องหลักความอาวุโส
ทางราชการ ซึ่งข้าราชการทุกคนจะได้รับคะแนนตามระยะเวลาที่ดำรงตำแหน่งชำนาญการ ข้าราชการรายใด
ที่ได้รับคำสั่งให้ปฏิบัติหน้าที่หัวหน้าฝ่ายหรือเทียบเท่าด้วย ก็จะได้รับคะแนนเพิ่มขึ้นตามระยะเวลา
ที่ได้ปฏิบัติหน้าที่หัวหน้าฝ่ายหรือเทียบเท่าซึ่งมีคะแนนสูงสุดถึง ๑๕ คะแนน เป็นการให้คะแนนเพิ่มขึ้น
สำหรับข้าราชการที่มีหน้าที่ความรับผิดชอบสูงกว่าข้าราชการรายอื่น อันเป็นการพิจารณาความอาวุโส
ประกอบด้วยเช่นกัน ส่วนอัตราเงินเดือนที่มีค่าคะแนน ๒๐ คะแนน เป็นการให้ความสำคัญกับข้าราชการ
ที่ปฏิบัติหน้าที่จนเกิดผลสำเร็จของงานและได้รับการเลื่อนขั้นเงินเดือนสูงกว่าข้าราชการรายอื่น ซึ่งเป็น
กรณีที่พิจารณาถึงความอาวุโสเช่นกัน ทั้งวิธีการคำนวณคะแนนก็ได้มีการกำหนดไว้อย่างละเอียด ชัดเจน
สามารถตรวจสอบได้ ประกอบกับหลักเกณฑ์ดังกล่าวใช้บังคับกับข้าราชการทุกราย ไม่เป็นการเลือกปฏิบัติ
ต่อบุคคลใดหรือกลุ่มใดเป็นการเฉพาะ และแม้ว่าประกาศหลักเกณฑ์และวิธีการในการพิจารณาคัดเลือก
ข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒
กลุ่มผู้มีประสบการณ์ จะแตกต่างจากประกาศหลักเกณฑ์และวิธีการในการพิจารณาคัดเลือกข้าราชการ
เพื่อเข้ารับการศึกษาอบรมหลักสูตรนายอำเภอ ในปีงบประมาณ พ.ศ. ๒๕๕๒ รุ่นที่ ๖๘ รุ่นที่ ๖๙ และรุ่นที่ ๗๐
ตามที่ผู้ฟ้องคดีกล่าวอ้าง แต่ก็เป็นการกำหนดหลักเกณฑ์ที่เป็นธรรมและอยู่ในขอบเขตและเจตนารมณ์
ตามที่กฎหมายกำหนดไว้ตามนัยมาตรา ๔๒ แห่งพระราชบัญญัติระเบียบข้าราชการพลเรือน พ.ศ. ๒๕๕๑ แล้ว
ดังนั้น ประกาศของผู้ถูกฟ้องคดีที่ ๒ เรื่อง รับสมัครคัดเลือกข้าราชการเพื่อเข้ารับการศึกษาอบรมหลักสูตร
นายอำเภอ ปีงบประมาณ พ.ศ. ๒๕๕๕ รุ่นที่ ๗๒ ลงวันที่ ๒๒ มิถุนายน ๒๕๕๕ ในส่วนที่เกี่ยวกับการคัดเลือก
กลุ่มผู้มีประสบการณ์ จึงชอบด้วยกฎหมาย

สำหรับกรณีที่ผู้ฟ้องคดีอุทธรณ์ว่า หากคณะกรรมการคัดเลือกข้าราชการเพื่อเข้ารับ
การศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ กำหนดหลักเกณฑ์และวิธีการ
เช่นเดียวกันกับหลักเกณฑ์ที่ใช้กับรุ่นที่ ๖๘ รุ่นที่ ๖๙ และรุ่นที่ ๗๐ ผู้ฟ้องคดีจะได้เข้ารับการศึกษาอบรม
หลักสูตรนายอำเภอ ในรุ่นที่ ๗๒ นั้น ศาลปกครองสูงสุดเห็นว่า ผู้ฟ้องคดีจะได้รับการคัดเลือกเพื่อเข้ารับ
การศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ หรือไม่ ขึ้นอยู่กับหลักเกณฑ์
และวิธีการตามประกาศคณะกรรมการคัดเลือกข้าราชการเพื่อเข้ารับการศึกษาหลักสูตรนายอำเภอ
ปีงบประมาณ พ.ศ. ๒๕๕๕ รุ่นที่ ๗๒ ซึ่งศาลวินิจฉัยแล้วว่าชอบด้วยกฎหมาย อุทธรณ์ของผู้ฟ้องคดี
ในประเด็นนี้ฟังไม่ขึ้น ส่วนอุทธรณ์ข้ออื่นมิได้เป็นประเด็นที่จะมีผลต่อคดีจึงไม่จำต้องวินิจฉัย

การที่ศาลปกครองชัน้ต้นพิพากษายกฟ้องนั้น ศาลปกครองสูงสุดเห็นพ้องด้วย พิพากษายืน






๒๔๐  รวมบทความทางวิชาการ (เอกสารอิเล็กทรอนิกส์) เล่ม ๓


๔. บทวิเคราะห์

๔.๑ อ.ก.พ. กรมการปกครอง มีอำนาจออกประกาศ อ.ก.พ. กรมการปกครอง เรื่อง
รับสมัครคัดเลือกข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕
รุ่นที่ ๗๒ หรือไม่

แม้ผู้ฟ้องคดีจะไม่ได้อ้างประเด็นอำนาจของผู้ถูกฟ้องคดีที่ ๒ ในการออกประกาศ
อ.ก.พ. กรมการปกครอง เรื่อง รับสมัครคัดเลือกข้าราชการเพื่อเข้ารับการศึกษาอบรมหลักสูตรนายอำเภอ
ปีงบประมาณ พ.ศ. ๒๕๕๕ รุ่นที่ ๗๒ แต่การวิเคราะห์ประเด็นความชอบด้วยกฎหมายของประกาศฉบับใด
ย่อมต้องพิจารณาถึงบทบัญญัติแห่งกฎหมายที่ให้อำนาจหน่วยงานของรัฐในการออกประกาศฉบับนั้นด้วย
เพื่อวิเคราะห์ว่า หน่วยงานของรัฐได้ออกประกาศโดยมีอำนาจ ภายในขอบเขตของอำนาจ และโดยถูกต้อง
ตามรูปแบบขั้นตอนหรือวิธีการอันเป็นสาระสำคัญที่กำหนดไว้หรือไม่

อ.ก.พ. กรมการปกครอง หมายถึง คณะอนุกรรมการสามัญประจำกรมการปกครอง
ตามมาตรา ๑๔ วรรคหนึ่ง (๒) แห่งพระราชบัญญัติระเบียบข้าราชการพลเรือน พ.ศ. ๒๕๕๑ โดยกรมการปกครอง
เป็นส่วนราชการในกระทรวงมหาดไทย ตามมาตรา ๓๑ (๓) แห่งพระราชบัญญัติปรับปรุงกระทรวง ทบวง
กรม พ.ศ. ๒๕๔๕ อ.ก.พ. กรมการปกครอง มีอำนาจหน้าที่พิจารณากำหนดนโยบาย ระบบ และระเบียบ
วิธีการบริหารทรัพยากรบุคคลในกรมการปกครอง ตามมาตรา ๑๘ (๑) แห่งพระราชบัญญัติระเบียบ
ข้าราชการพลเรือน พ.ศ. ๒๕๕๑ ซึ่งต้องสอดคล้องกับหลักเกณฑ์ วิธีการ และมาตรฐานที่ ก.พ. กำหนด
ตามมาตรา ๘ (๓) และนโยบายและระบบการบริหารทรัพยากรบุคคลที่ อ.ก.พ. กระทรวงกำหนด
ตามมาตรา ๑๖ (๑) แห่งพระราชบัญญัติดังกล่าว

ข้อเท็จจริงรับฟังได้ว่า ผู้ถูกฟ้องคดีที่ ๒ ในฐานะ อ.ก.พ. กรมการปกครอง ได้มีมติ
ันุมอติหลักการให้มีการคัดเลือกข้าราชการเข้ารับการศึกษาอบรมหลักสูตรนายอำเภอประจำปีงบประมาณ
พ.ศ. ๒๕๕๕ กลุ่มผู้มีประสบการณ์ในการปฏิบัติงานเพื่อเป็นการเสริมสร้างความก้าวหน้าของข้าราชการ
ในสังกัดกรมการปกครอง เมื่อวันที่ ๑๑ พฤษภาคม ๒๕๕๕ และได้มีมติเห็นชอบให้มีการดำเนินการ
คัดเลือกข้าราชการให้เข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒
จำนวน ๙๐ ราย เมื่อวันที่ ๒๐ มิถุนายน ๒๕๕๕ รวมทั้งมีมติเห็นชอบแต่งตั้งคณะกรรมการคัดเลือก
ข้าราชการให้เข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ ทำหน้าที่
พิจารณากำหนดรายละเอียดของหลักเกณฑ์และวิธีการคัดเลือก กำหนดระยะเวลาเกี่ยวกับการคัดเลือก
และการตรวจสอบข้อมูล ดำเนินการคัดเลือกตลอดกระบวนการ และรายงานผลการคัดเลือกตามแนวทาง
ที่ อ.ก.พ. กรมการปกครองกำหนด ตลอดจนตรวจสอบข้อมูลในกรณีที่มีผู้ทักท้วง ต่อมา ผู้ถูกฟ้องคดีที่ ๒
โดยผู้ถูกฟ้องคดีที่ ๑ ในฐานะประธาน อ.ก.พ. กรมการปกครอง ได้มีคำสั่ง อ.ก.พ. กรมการปกครอง
ที่ ๒/๒๕๕๕ ลงวันที่ ๒๑ มิถุนายน ๒๕๕๕ แต่งตั้งคณะกรรมการคัดเลือกข้าราชการให้เข้ารับการศึกษา
อบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ หลังจากนั้น คณะกรรมการคัดเลือกฯ
จึงออกประกาศ อ.ก.พ. กรมการปกครอง เรื่อง หลักเกณฑ์และวิธีการในการพิจารณาคัดเลือกข้าราชการ
ให้เข้ารับการศึกษาอบรมหลักสูตรนายอำเภอ รุ่นที่ ๗๒ ลงวันที่ ๒๒ มิถุนายน ๒๕๕๕ ที่พิพาท





สำนักวิจัยและวิชาการ  สำนักงานศาลปกครอง  ๒๔๑



ผู้ถูกฟ้องคดีที่ ๒ จึงมีอำนาจตามมาตรา ๑๘ (๑) แห่งพระราชบัญญัติระเบียบ
ข้าราชการพลเรือน พ.ศ. ๒๕๕๑ ในการออกประกาศ อ.ก.พ. กรมการปกครอง เรื่อง รับสมัครคัดเลือกข้าราชการ
เพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ โดยได้ดำเนินการ
ประชุมและมีมติแต่งตั้งคณะกรรมการคัดเลือกข้าราชการให้เข้ารับการศึกษาอบรมหลักสูตรนายอำเภอ
ปีงบประมาณ พ.ศ. ๒๕๕๕ รุ่นที่ ๗๒ ทำหน้าที่พิจารณากำหนดรายละเอียดของหลักเกณฑ์และวิธีการ
คัดเลือกก่อนออกประกาศที่พิพาทโดยชอบด้วยกฎหมายแล้ว

๔.๒ หลักเกณฑ์และวิธีการคัดเลือกข้าราชการเพื่อเข้ารับการศึกษาอบรมหลักสูตร
นายอำเภอ ปีงบประมาณ พ.ศ. ๒๕๕๕ รุ่นที่ ๗๒ เป็นธรรมหรือไม่

ข้อเท็จจริงรับฟังได้ว่า ประกาศ อ.ก.พ. กรมการปกครอง เรื่อง การรับสมัครคัดเลือก
ข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ กำหนด
คุณสมบัติของผู้มีสิทธิเข้ารับการคัดเลือกซึ่งต้องเป็นข้าราชการระดับชำนาญการในสังกัดกรมการปกครอง
และมีคุณสมบัติครบถ้วน ดังนี้

๑ . มีคุณสมบัติเฉพาะสำหรับตำแหน่งเจ้าพนักงานปกครองระดับปฏิบัติการ
โดยต้องได้รับวุฒิปริญญาตรี ปริญญาโท หรือปริญญาเอก ในสาขาวิชารัฐศาสตร์ รัฐประศาสนศาสตร์
หรือนิติศาสตร์

๒. เคยดำรงตำแหน่งประเภทวิชาการระดับชำนาญการมาแล้วไม่น้อยกว่า ๒ ปี
หรือตำแหน่งอื่นที่เทียบได้ไม่ต่ากว่านี้

๓. มีสุขภาพร่างกายสมบูรณ์แข็งแรง สามารถเข้ารับการอบรมได้ตลอดหลักสูตร
และมีหลักเกณฑ์และวิธีการคัดเลือกตามประกาศคณะกรรมการคัดเลือกข้าราชการ

เพื่อเข้ารับการศึกษาหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ เรื่อง หลักเกณฑ์และวิธีการ
ในการพิจารณาคัดเลือกข้าราชการให้เข้ารับการศึกษาอบรมหลักสูตรนายอำเภอ รุ่นที่ ๗๒ ลงวันที่ ๒๒
มิถุนายน ๒๕๕๕ โดยแบ่งออกเป็น ๒ กลุ่ม ดังนี้

๑. กลุ่มผู้เข้ารับการคัดเลือก จำนวน ๖๐ ราย พิจารณาจาก
๑.๑ ประวัติการรับราชการ จำนวน ๒๐ คะแนน ประกอบด้วยระยะเวลา

การดำรงตำแหน่งระดับชำนาญการซึ่งกรมการปกครองมีคำสั่งให้ปฏิบัติหน้าที่หัวหน้าฝ่ายหรือเทียบเท่า
๑๐ คะแนน และคะแนนประเมินจากผู้บังคับบัญชา ๑๐ คะแนน

๑.๒ การสอบข้อเขียน จำนวน ๘๐ คะแนน ประกอบด้วยการสอบข้อเขียน
แบบปรนัย ๖๐ คะแนน และการสอบข้อเขียนแบบอัตนัย ๒๐ คะแนน

๒ กลุ่มผู้มีประสบการณ์ จำนวน ๓๐ ราย พิจารณาจาก
๒.๑ ประวัติการรับราชการ จำนวน ๖๐ คะแนน ประกอบด้วย ระยะเวลา

ในการดำรงตำแหน่งระดับชำนาญการหรือเทียบเท่า จำนวน ๒๕ คะแนน ระยะเวลาในการดำรงตำแหน่ง
ระดับชำนาญการซึ่งกรมการปกครองมีคำสั่งให้ปฏิบัติหน้าที่หัวหน้าฝ่ายหรือเทียบเท่า จำนวน ๑๕ คะแนน
และอัตราเงินเดือน จำนวน ๒๐ คะแนน

๒.๒ ความเหมาะสมและความประพฤติ จำนวน ๑๕ คะแนน ประกอบด้วย
ประวัติการดำเนินการทางวินัยและความประพฤติ จำนวน ๕ คะแนน และผลการประเมินจากผู้บังคับบัญชา
จำนวน ๑๐ คะแนน


๒๔๒  รวมบทความทางวิชาการ (เอกสารอิเล็กทรอนิกส์) เล่ม ๓



๒.๓ ความรู้ความสามารถและประสบการณ์ทำงานในการดำรงตำแหน่ง จำนวน
๒๕ คะแนน ประกอบด้วยวุฒิการศึกษาสูงสุด จำนวน ๕ คะแนน และประสบการณ์ทำงานในการดำรงตำแหน่ง
เจ้าพนักงานปกครองหรือเกื้อกูล๑ จำนวน ๒๐ คะแนน

โดยมีวิธีคำนวณคะแนนสำหรับองค์ประกอบการสอบข้อเขียน ความเหมาะสม
และความประพฤติ และวุฒิการศึกษาสูงสุด ตามผลคะแนนการสอบ ผลคะแนนการประเมินโดยผู้บังคับบัญชา
และตามเกณฑ์คะแนนที่พิจารณาจากคุณสมบัติส่วนบุคคล เช่น วุฒิการศึกษาสูงสุด และประวัติการรับโทษ
ทางวินัย ส่วนองค์ประกอบที่เป็นระยะเวลาทั้งหมด รวมถึงองค์ประกอบประสบการณ์ทำงาน ใช้วิธีการ
พิจารณาคะแนนแบบอิงกลุ่ม กล่าวคือ นับระยะเวลาการดำรงตำแหน่งที่ต้องการคำนวณจนถึงวันประกาศ
รับสมัครเป็นจำนวนวัน แล้วนำระยะเวลาการดำรงตำแหน่งของผู้สมัครหักด้วยระยะเวลาการดำรงตำแหน่ง
ของผู้สมัครรายที่ต่าสุด หารด้วยระยะเวลาการดำรงตำแหน่งของผู้สมัครรายที่สูงสุดหักด้วยระยะเวลา
การดำรงตำแหน่งของผู้สมัครรายที่ต่าสุด แล้วนำผลลัพธ์ที่ได้คูณด้วยคะแนนเต็มขององค์ประกอบนั้น
ทำให้ผู้ที่มีระยะเวลาการดำรงตำแหน่งสูงสุดได้คะแนนเต็ม ผู้สมัครรายอื่นได้คะแนนลดหลั่นกันไป
และผู้ที่มีระยะเวลาการดำรงตำแหน่งต่าสุดไม่ได้คะแนนจากองค์ประกอบข้อนั้น วิธีคำนวณนี้ใช้กับ
การคำนวณคะแนนสำหรับองค์ประกอบอัตราเงินเดือนด้วย

การคัดเลือกข้าราชการเพื่อเข้ารับการศึกษาอบรมหลักสูตรนายอำเภอถือเป็น
การพิจารณาให้ประโยชน์อื่นแก่ข้าราชการที่จะต้องเป็นไปอย่างเป็นธรรมโดยพิจารณาจากผลงาน ศักยภาพ
และความประพฤติ และจะนำความคิดเห็นทางการเมืองหรือสังกัดพรรคการเมืองมาประกอบการพิจารณา
มิได้ ตามมาตรา ๔๒ (๓) แห่งพระราชบัญญัติระเบียบข้าราชการพลเรือน พ.ศ. ๒๕๕๑๒ ซึ่งเป็นบทบัญญัติ
ว่าด้วยการจัดระเบียบข้าราชการพลเรือนสามัญตามพระราชบัญญัตินี้ ให้คำนึงถึงระบบคุณธรรม

คำว่า “ระบบคุณธรรม” ไม่เหมือนกับคำว่า “คุณธรรม” เสียทีเดียว แต่ก็มีที่มา
จากคำว่า “คุณธรรม” พจนานุกรมฉบับราชบัณฑิตยสถาน พ.ศ. ๒๕๕๕ ได้ให้ความหมายของคำว่า “คุณธรรม”
ไว้ว่า “สภาพคุณงามความดี” ซึ่งศาสตราจารย์ธานินทร์ กรัยวิเชียร ได้กล่าวไว้ว่า การที่จะวินิจฉัยว่าบุคคลใด
มีคุณธรรมดีเด่นมากน้อยเพียงใดนั้น ย่อมต้องพิจารณาโดยรวมว่าบุคคลนั้นมีอุปนิสัยและประพฤติปฏิบัติตน
อย่างไร ดำรงตนอยู่ในกรอบของกฎหมายและศีลธรรมหรือไม่อย่างไร เป็นผู้มีความรับผิดชอบต่อหน้าที่การงาน
และต่อสังคมอย่างไร และเป็นผู้ที่ยึดมั่นในความถูกต้องชอบธรรมหรือไม่๓ โดยอาจารย์ปีะวรณ ณ นคร


๑ นับระยะเวลาการดำรงตำแหน่งในสายงานเจ้าพนักงานปกครอง หรือสายงานอื่นซึ่งปฏิบัติงาน

ในลักษณะเกื้อกูลกับตำแหน่งสายงานเจ้าพนักงานปกครอง ในสังกัดกรมการปกครองจนถึงวันประกาศรับสมัครรวมกัน
เป็นจำนวนวัน

๒ มาตรา ๔๒ (๓) พระราชบัญญัติระเบียบข้าราชการพลเรือน พ.ศ. ๒๕๕๑
การจัดระเบียบข้าราชการพลเรือนสามัญตามพระราชบัญญัตินี้ ให้คำนึงถึงระบบคุณธรรมดังต่อไปนี้
(๓) การพิจารณาความดีความชอบ การเลื่อนตำแหน่ง และการให้ประโยชน์อื่นแก่ข้าราชการ

ต้องเป็นไปอย่างเป็นธรรมโดยพิจารณาจากผลงาน ศักยภาพ และความประพฤติ และจะนำความคิดเห็นทางการเมือง
หรือสังกัดพรรคการเมืองมาประกอบการพิจาริณมาได้

๓ ธานินทร์ กรัยวิเชียร, “คุณธรรมและจริยธรรมของผู้บริหาร,” ในการประชุมเชิงปฏิบัติการ เรื่อง
การเสริมสร้างจริยธรรมเพื่อประโยชน์สุขของประชาชน : เชิดชูคุณธรรมนำจังหวัดใสสะอาด, จัดโดยศูนย์ส่งเสริมจริยธรรม
สถาบันพัฒนาข้าราชการพลเรือน สำนักงาน ก.พ. เชียงใหม่ , ๒๕๔๗ ใน ธานินทร์ กรัยวิเชียร, คุณธรรมและจริยธรรม
ของผู้บริหาร, (นนทบุรี : โรงพิมพ์สำนักงาน ก.พ., ๒๕๔๗), น.๓-๔.


สำนักวิจัยและวิชาการ  สำนักงานศาลปกครอง  ๒๔๓


เห็นว่า คำว่า “คุณธรรม” ตามมาตรา ๓๔ แห่งพระราชบัญญัติระเบียบข้าราชการพลเรือน พ.ศ. ๒๕๕๑๔
มีความหมายต่างจากคำว่า “ระบบคุณธรรม” ตามมาตรา ๔๒ แห่งพระราชบัญญัติเดียวกัน กล่าวคือ
“คุณธรรม” ตามมาตรา ๓๔ แห่งพระราชบัญญัติระเบียบข้าราชการพลเรือน พ.ศ. ๒๕๕๑ มีความหมาย
คล้ายคำว่า “virtue” ในภาษาอังกฤษซึ่งเป็นความดีงามในจิตใจ ทำให้คนมีจิตใจดีประพฤติดี เป็นพลัง
ในการทำงาน ใช้ผลักดันคนให้ทำงาน ส่วน “ระบบคุณธรรม” ตามมาตรา ๔๒ แห่งพระราชบัญญัติระเบียบ
ข้าราชการพลเรือน พ.ศ. ๒๕๕๑ มีความหมายคล้ายคำว่า “merit” ซึ่งเป็นความดีงามทางกายภาพ
ความดีงามในความรู้ความสามารถ ทักษะ และความประพฤติ๕ ทำให้คนมีคุณภาพและใช้เป็นคุณสมบัติ
ในการคัดเลือกคนเข้าทำงาน๖

ระบบคุณธรรม (Merit System) จึงเป็นระบบหนึ่งในการบริหารทรัพยากร
บุคคล ที่ให้โอกาสแก่คนที่มีคุณสมบัติ ความรู้ความสามารถ ได้แข่งขันอย่างเท่าเทียมกัน โดยปราศจาก
การอาศัยความสัมพันธ์ส่วนตัว หรือเส้นสายทางการเมือง ใช้บังคับกับข้าราชการพลเรือนสามัญตั้งแต่
ประกาศใช้พระราชบัญญัติระเบียบข้าราชการพลเรือน พ.ศ. ๒๔๗๑ เพื่อแทนที่ระบบอุปถัมภ์ (Patronage
System) และระบบพรรคพวก (Spoils System)๗ ระบบคุณธรรมมีหลักสำคัญอยู่ ๔ ประการ๘ คือ

- สมรรถนะ (Competency) ซึ่งประกอบด้วย ความรู้ ความสามารถ ทักษะ
หรือประสบการณ์ และความประพฤติ

- ความเสมอภาคในโอกาส (Equality of Opportunity) หมายถึง ความเสมอภาค
ในการพิจารณาซึ่งคนที่มีคุณสมบัติเหมือนกันจะต้องได้รับการพิจารณาด้วยกันโดยไม่ลำเอียงและไม่มีอคติ

- ความมั่นคงในอาชีพการงาน (Security of Tenure) เป็นหลักประกันที่คุ้มครอง
ข้าราชการพลเรือนสามัญว่าไม่ต้องออกจากราชการโดยเหตุผลส่วนตัวหรือเหตุผลทางการเมือง การออกจาก
ราชการต้องเป็นไปตามกรณี หลักเกณฑ์ และวิธีการที่กำหนดไว้


๔ มาตรา ๓๔ พระราชบัญญัติระเบียบข้าราชการพลเรือน พ.ศ. ๒๕๕๑

การจัดระเบียบข้าราชการพลเรือนต้องเป็นไปเพื่อผลสัมฤทธิ์ต่อภารกิจของรัฐความมีประสิทธิภาพ
และความคุ้มค่า โดยให้ข้าราชการปฏิบัติราชการอย่างมีคุณภาพ คุณธรรม และมีคุณภาพชีวิตที่ดี

๕ ชั่งทอง โอภาสศิริวิทย์, “การพิทักษ์ระบบคุณธรรมกับการบริหารราชการแผ่นดิน,” ใน ๖ ปี ก.พ.ค.
ก่อร่างสร้างฐาน, จัดพิมพ์โดยสำนักพิทักษ์ระบบคุณธรรม สำนักงาน ก.พ. , (นนทบุรี : โรงพิมพ์สำนักงาน ก.พ., ๒๕๕๗),
น. ๑๒๓.

๖ ปีะวรณ ณ นคร, “การพิทักษ์ระบบคุณธรรม,” ในการประชุมสัมมนา เรื่อง การพิทักษ์ระบบคุณธรรม
ในราชการพลเรือน, กรุงเทพมหานคร, ๒๕๕๓ ใน ปีะวรณ ณ นคร, “บรรยายพิเศษ เรื่อง การพิทักษ์ระบบคุณธรรม,” ปีที่ ๕๕
ฉบับที่ ๕ วารสารข้าราชการ ๑, น. ๒-๓ (กันยายน-ตุลาคม ๒๕๕๓).

๗ คณะกรรมาธิการขับเคลื่อนการปฏิรูปประเทศด้านการบริหารราชการแผ่นดินอธิบาย “ระบบ
อุปถัมภ์” ว่าเป็นระบบที่คำนึงถึงการตอบแทนประโยชน์และการสนับสนุนซึ่งกันและกัน ส่วน “ระบบพรรคพวก” เป็นระบบ
ที่อาศัยความรู้จักมักคุ้น ชอบพอกัน ใช้สำหรับข้าราชการการเมือง  ทั้งนี้ ไม่พบแหล่งข้อมูลภาษาอังกฤษที่แยกความแตกต่าง
ระหว่างสองระบบนี้

๘ คณะกรรมาธิการขับเคลื่อนการปฏิรูปประเทศด้านการบริหารราชการแผ่นดิน, รายงานของคณะกรรมาธิการ
ขับเคลื่อนการปฏิรูปประเทศด้านการบริหารราชการแผ่นดิน สภาขับเคลื่อนการปฏิรูปประเทศ เรื่อง การปฏิรูประบบการแต่งตั้ง
ข้าราชการและส่งเสริมคุณธรรมและจริยธรรมแก่ข้าราชการ, (กรุงเทพมหานคร : สำนักงานเลขาธิการสภาผู้แทนราษฎร ,
๒๕๕๙), น. ๗-๘.


๒๔๔  รวมบทความทางวิชาการ (เอกสารอิเล็กทรอนิกส์) เล่ม ๓



- ความเป็นกลางทางการเมือง (Political Neutrality) ข้าราชการประจำสามารถ
เป็นสมาชิกพรรคการเมืองได้ แต่จะดำเนินการทางการเมืองไม่ได้๙ และจะนำเหตุผลทางการเมืองมาใช้
ในการบริหารทรัพยากรบุคคลของข้าราชการพลเรือนไม่ได้๑๐

มาตรา ๔๒ แห่งพระราชบัญญัติระเบียบข้าราชการพลเรือน พ.ศ. ๒๕๕๑
เป็นการนำระบบคุณธรรมมาใช้โดยอธิบายขยายความให้เหมาะสมกับบริบทของระบบข้าราชการไทย โดยนำ
หลักระบบคุณธรรม หลักผลสัมฤทธิ์ ซึ่งได้แก่ ประสิทธิภาพและประสิทธิผล (Efficiency & Effectiveness)๑๑
และหลักสนองประโยชน์ของราชการ (Responsiveness)๑๒ มาใช้ร่วมกันอย่างสมดุลผ่านความเป็นธรรม
ในการพิจารณา (Fairness)๑๓ เมื่อพิจารณามาตรา ๔๒ (๓) แห่งพระราชบัญญัติระเบียบข้าราชการพลเรือน
พ.ศ. ๒๕๕๑ จึงพบว่า การพิจารณาความดีความชอบ การเลื่อนตำแหน่ง และการให้ประโยชน์อื่นแก่ข้าราชการ
ต้องมีองค์ประกอบ ดังต่อไปนี้

- เป็นไปอย่างเป็นธรรม (ความเสมอภาคในโอกาสและความเป็นธรรมในการพิจารณา)
- พิจารณาจากผลงาน (สมรรถนะและประสิทธิผล ) ศักยภาพ (สมรรถนะ

และประสิทธิภาพ) และความประพฤติ (สมรรถนะ ประสิทธิภาพและประสิทธิผล) และ
- นำความคิดเห็นทางการเมืองหรือสังกัดพรรคการเมืองมาประกอบการพิจารณา

มิได้ (ความเป็นกลางทางการเมืองและความเป็นธรรมในการพิจารณา)
ประกาศ อ.ก.พ. กรมการปกครอง เรื่อง รับสมัครคัดเลือกข้าราชการเพื่อเข้ารับ

การศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ ไม่ปรากฏการนำความคิดเห็น
ทางการเมืองหรือสังกัดพรรคการเมืองมาประกอบการพิจารณา และไม่ปรากฏการเลือกปฏิบัติโดยไม่เป็นธรรม
ต่อบุคคลด้วยเหตุแห่งความแตกต่างในเรื่องถิ่นกำเนิด เชื้อชาติ ภาษา เพศ อายุ ความพิการ สภาพทางกาย
หรือสุขภาพ สถานะของบุคคล ฐานะทางเศรษฐกิจหรือสังคม ความเชื่อทางศาสนา การศึกษาอบรม
หรือความคิดเห็นทางการเมือง จึงไม่ขัดต่อบทบัญญัติแห่งรัฐธรรมนูญตามมาตรา ๒๗ วรรคสาม ของรัฐธรรมนูญ
แห่งราชอาณาจักรไทย พุทธศักราช ๒๕๖๐๑๔ บุคคลที่สุขภาพร่างกายสมบูรณ์แข็งแรงสามารถเข้ารับ


๙ ปีะวรณ ณ นคร, อ้างแล้ว เชิงอรรถที่ ๖, น. ๓-๔.
๑๐ คณะกรรมาธิการขับเคลื่อนการปฏิรูปประเทศด้านการบริหารราชการแผ่นดิน, อ้างแล้ว เชิงอรรถที่ ๘,

น. ๙.
๑๑ หลักผลสมฤัทธ์ิ คือ การคำนึงถึงประสิทธิภาพและประสิทธิผลที่จะเกิดขึ้นกับราชการ โดยพิจารณา

จากผลงานอันเป็นที่ประจักษ์ ประสบการณ์อันเป็นที่ยอมรับ วินัยและความประพฤติที่เหมาะสม การวางตัว มนุษยสัมพันธ์
รวมถึงการทำงานร่วมกับผู้อื่น ใน สุชาติ เวโรจน์, “ระบบคุณธรรมในความหมายของกฎหมายปัจจุบัน”, ปีที่ ๑๓ ฉบับที่ ๑
วารสารต้นทุนมนุษย์, น. ๕-๑๒ (ตุลาคม ๒๕๕๘).

๑๒ หลักสนองประโยชน์ของราชการ คือ การคำนึงถึงประโยชน์ที่เกิดขึ้นกับราชการและประเทศ
การสร้างความพึงพอใจให้กับประชาชน ใน คณะกรรมาธิการขับเคลื่อนการปฏิรูปประเทศด้านการบริหารราชการแผ่นดิน,
อ้างแล้ว เชิงอรรถที่ ๘, น. ๑๑.

๑๓ คณะกรรมาธิการขับเคลื่อนการปฏิรูปประเทศด้านการบริหารราชการแผ่นดิน, เพิ่งอ้าง, น. ๑๐-๑๑.
๑๔ มาตรา ๒๗ วรรคสาม รัฐธรรมนูญแห่งราชอาณาจักรไทย พุทธศักราช ๒๕๖๐

การเลือกปฏิบัติโดยไม่เป็นธรรมต่อบุคคล ไม่ว่าด้วยเหตุความแตกต่างในเรื่องถิ่นกำเนิด เชื้อชาติ
ภาษา เพศ อายุ ความพิการ สภาพทางกายหรือสุขภาพ สถานะของบุคคล ฐานะทางเศรษฐกิจหรือสังคม ความเชื่อทางศาสนา
การศึกษาอบรม หรือความคิดเห็นทางการเมืองอันไม่ขัดต่อบทบัญญัติแห่งรัฐธรรมนูญหรือเหตุอื่นใดจะกระทำมิได้


สำนักวิจัยและวิชาการ  สำนักงานศาลปกครอง  ๒๔๕


การอบรมได้ตลอดหลักสูตร ที่ได้รับวุฒิปริญญาตรี ปริญญาโท หรือปริญญาเอก ในสาขาวิชารัฐศาสตร์
รัฐประศาสนศาสตร์ หรือนิติศาสตร์ และเคยดำรงตำแหน่งประเภทวิชาการระดับชำนาญการหรือเทียบเท่า
ไม่น้อยกว่า ๒ ปี ทุกคนมีสิทธิที่จะสมัครและได้รับการคัดเลือกตามหลักเกณฑ์และวิธีการดังกล่าว
การคัดเลือกข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒
จึงรับรองความเสมอภาคในโอกาส พร้อมทั้งกำหนดคุณสมบัติของผู้สมัครที่แสดงถึงสมรรถนะหรือศักยภาพ
และเป็นไปตามหลักผลสัมฤทธิ์

ส่วนหลักเกณฑ์และวิธีการคัดเลือกข้าราชการเพื่อเข้ารับการศึกษาอบรม
หลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ ซึ่งแบ่งข้าราชการที่เข้ารับการคัดเลือกออกเป็น
กลุ่มผู้เข้ารับการคัดเลือกและกลุ่มผู้มีประสบการณ์ มีการพิจารณาผลงาน ศักยภาพ และความประพฤติ
ตามมาตรา ๔๒ (๓) แห่งพระราชบัญญัติระเบียบข้าราชการพลเรือน พ.ศ. ๒๕๕๑ ในอัตราส่วน ดังต่อไปนี้

- กลุ่มผู้เข้ารับการคัดเลือกมีคะแนนเต็ม ๑๐๐ คะแนน รับการพิจารณาด้านศักยภาพ
จากการสอบข้อเขียน ๘๐ คะแนน รับการพิจารณาด้านผลงานและความประพฤติจากคะแนนประเมิน
โดยผู้บังคับบัญชา ๑๐ คะแนน และนำระยะเวลาการดำรงตำแหน่งระดับชำนาญการซึ่งกรมการปกครอง
มีคำสั่งให้ปฏิบัติหน้าที่หัวหน้าฝ่ายหรือเทียบเท่ามาเป็นคะแนนพิเศษสำหรับผู้สมัครบางรายอีก ๑๐ คะแนน
เพื่อให้ความสำคัญกับความอาวุโสทางราชการ เป็นอัตราส่วนตามแผนภูมิ ดังนี้








- กลุ่มผู้มีประสบการณ์มีคะแนนเต็ม ๑๐๐ คะแนน รับการพิจารณาด้านผลงาน
จากอัตราเงินเดือน ๒๐ คะแนน๑๕ และจากคะแนนประเมินโดยผู้บังคับบัญชา ๑๐ คะแนน บางส่วน
รวม ๒๐-๓๐ คะแนน รับการพิจารณาด้านความประพฤติจากประวัติการดำเนินการทางวินัยและความประพฤติ
๕ คะแนน และจากคะแนนประเมินโดยผู้บังคับบัญชา ๑๐ คะแนน บางส่วน รวม ๕-๑๕ คะแนน รับการพิจารณา


๑๕ คณะกรรมการคัดเลือกข้าราชการเพื่อเข้ารับการศึกษาหลักสูตรนายอำเภอ ปีงบประมาณ พ.ศ. ๒๕๕๕

รุ่นที่ ๗๒ กำหนดค่าคะแนนอัตราเงินเดือน จำนวน ๒๐ คะแนน เพื่อเป็นการให้ความสำคัญกับข้าราชการที่ปฏิบัติหน้าที่
จนเกิดผลสำเร็จของงานและได้รับการเลื่อนขั้นเงินเดือนสูงกว่าข้าราชการรายอื่น

ผลงานและความประพฤติ
ร้อยละ ๑๐

ความอาวุโสทางราชการ
(คะแนนพิเศษ) ร้อยละ ๑๐

ศักยภาพ ร้อยละ ๘๐


๒๔๖  รวมบทความทางวิชาการ (เอกสารอิเล็กทรอนิกส์) เล่ม ๓


ด้านศักยภาพจากวุฒิการศึกษาสูงสุด ๕ คะแนน และรับการพิจารณาความอาวุโสทางราชการจากประวัติ
การรับราชการและประสบการณ์ทำงานรวม ๖๐ คะแนน โดยใน ๖๐ คะแนนนี้มี ๓๕ คะแนนที่เป็นคะแนนพิเศษ
คำนวณจากระยะเวลาการดำรงตำแหน่งซึ่งข้าราชการบางรายเท่านั้นที่จะได้รับมอบหมาย๑๖ หลักเกณฑ์
การคัดเลือกกลุ่มผู้มีประสบการณ์มีการพิจารณาผลงาน ศักยภาพ และความประพฤติ ตามมาตรา ๔๒ (๓)
แห่งพระราชบัญญัติระเบียบข้าราชการพลเรือน พ.ศ. ๒๕๕๑ ในอัตราส่วนตามแผนภูมิ ดังนี้





หลักเกณฑ์และวิธีการคัดเลือกข้าราชการเพื่อเข้ารับการศึกษาอบรมหลักสูตร

นายอำเภอ ปีงบประมาณ พ.ศ. ๒๕๕๕ รุ่นที่ ๗๒ จึงมีการพิจารณาจากผลงาน ศักยภาพ และความประพฤติ
รวมถึงความอาวุโสทางราชการ โดยให้น้าหนักคะแนนต่างกันตามความประสงค์ของผู้จัดการอบรมที่ให้
ความสำคัญกับความอาวุโสทางราชการและต้องการเปิดโอกาสให้ข้าราชการที่มีความอาวุโสและมีประสบการณ์
ในการทำงานได้เข้ารับการศึกษาอบรมในหลักสูตรนายอำเภอมากขึ้น

การกำหนดวิธีการคำนวณคะแนนไว้อย่างละเอียด ชัดเจน ตรวจสอบได้ ประกอบกับ
หลักเกณฑ์ที่ใช้บังคับกับข้าราชการทุกรายจึงไม่เป็นการเลือกปฏิบัติต่อบุคคลใดหรือกลุ่มใดเป็นการเฉพาะ
หลักเกณฑ์และวิธีการคัดเลือกข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ
พ.ศ. ๒๕๕๕ รุ่นที่ ๗๒ จึงเป็นธรรมและชอบด้วยพระราชบัญญัติระเบียบข้าราชการพลเรือน พ.ศ. ๒๕๕๑
และรัฐธรรมนูญแห่งราชอาณาจักรไทย พุทธศักราช ๒๕๖๐





๑๖ ระยะเวลาการดำรงตำแหน่งระดับชำนาญการซึ่งกรมการปกครองมีคำสั่งให้ปฏิบัติหน้าที่หัวหน้าฝ่าย

หรือเทียบเท่า จำนวน ๑๕ คะแนน และระยะเวลาการดำรงตำแหน่งเจ้าพนักงานปกครองหรือเกื้อกูล จำนวน ๒๐ คะแนน

ความประพฤติ
ร้อยละ ๕-๑๕

ความอาวุโส
ทางราชการ
ร้อยละ ๖๐

(เป็นคะแนนพิเศษ
ร้อยละ ๓๕)

ผลงาน ร้อยละ ๒๐-๓๐

ศักยภาพ ร้อยละ ๕


สำนักวิจัยและวิชาการ  สำนักงานศาลปกครอง  ๒๔๗



อย่างไรก็ตาม การพิจารณาความอาวุโสทางราชการตามหลักเกณฑ์และวิธีการ
คัดเลือกข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒
มีการนำระยะเวลาการดำรงตำแหน่งซึ่งข้าราชการบางรายเท่านั้นที่จะมีโอกาสได้รับคำสั่งมอบหมาย
และมีคะแนนพิเศษในส่วนนี้ ได้แก่ ระยะเวลาการดำรงตำแหน่งระดับชำนาญการซึ่งกรมการปกครอง
มีคำสั่งให้ปฏิบัติหน้าที่หัวหน้าฝ่ายหรือเทียบเท่า ๑๐ คะแนน สำหรับกลุ่มผู้เข้ารับการคัดเลือก และระยะเวลา
การดำรงตำแหน่งระดับชำนาญการซึ่งกรมการปกครองมีคำสั่งให้ปฏิบัติหน้าที่หัวหน้าฝ่ายหรือเทียบเท่า
๑๕ คะแนน รวมกับระยะเวลาการดำรงตำแหน่งเจ้าพนักงานปกครองหรือเกื้อกูล ๒๐ คะแนน เป็น ๓๕ คะแนน
สำหรับกลุ่มผู้มีประสบการณ์ ซึ่งอัตราส่วนที่มากถึงร้อยละ ๓๕ ในกลุ่มผู้มีประสบการณ์เป็นสิ่งที่ควรนำมา
พิจารณาว่า ส่งผลให้เกิดความเหลื่อมล้าในการคัดเลือกและขัดต่อหลักความเสมอภาคในโอกาสหรือไม่
นอกจากนี้ วิธีการพิจารณาคะแนนแบบอิงกลุ่มที่ใช้ในการคำนวณองค์ประกอบที่เป็นระยะเวลา อัตราเงินเดือน
และประสบการณ์ทำงาน ที่ทำให้ผู้ที่มีระยะเวลาการดำรงตำแหน่งหรืออัตราเงินเดือนต่าสุดไม่ได้คะแนน
จากองค์ประกอบข้อนั้นเลย อาจเป็นอีกปัจจัยหนึ่งที่ส่งผลต่อความเหลื่อมล้าในการคัดเลือก  โดยเฉพาะอย่างยิ่ง
ในองค์ประกอบที่เป็นคะแนนพิเศษสำหรับข้าราชการบางรายเท่านั้น

ในสหพันธ์สาธารณรัฐเยอรมนีมีรัฐบัญญัติเกี่ยวกับสถานภาพทางกฎหมาย
ของข้ารัฐการพลเรือน๑๗ ถึง ๒ ฉบับ คือ รัฐบัญญัติว่าด้วยข้ารัฐการสหพันธ์ (Bundesbeamtengesetz – BBG)
ใช้กับข้ารัฐการของสหพันธ์๑๘ และรัฐบัญญัติว่าด้วยสถานภาพข้ารัฐการในมลรัฐ (Gesetz zur Regelung des
Statusrechts der Beamtinnen und Beamten in den Ländern หรือ Beamtenstatusgesetz – BeamtStG)
ที่กำหนดสถานภาพข้ารัฐการพลเรือนของมลรัฐ เทศบาล และสมาคมเขตปกครองส่วนท้องถิ่น๑๙ รวมถึง
หน่วยงาน สถาบัน และมูลนิธิตามกฎหมายมหาชนที่อยู่ภายใต้การกำกับดูแลของมลรัฐ๒๐ สหพันธ์ตรารัฐบัญญัติ
ว่าด้วยข้ารัฐการสหพันธ์โดยใช้อำนาจนิติบัญญัติเฉพาะ (ausschließliche Gesetzgebung) ตามมาตรา ๗๓
วรรคหนึ่ง (๘) ของกฎหมายพื้นฐาน๒๑ เพื่อกำหนดสถานภาพทางกฎหมายของบุคคลซึ่งรับรัฐการในสหพันธ์
และในหน่วยงานอื่นที่ตั้งขึ้นตามกฎหมายมหาชนที่อยู่ภายใต้การกำกับดูแลของสหพันธ์โดยตรง๒๒


๑๗ วรเจตน์ ภาคีรัตน์, กฎหมายปกครองเปรียบเทียบ: ความรับผิดของรัฐในระบบกฎหมาย เยอรมัน

ฝรั่งเศส และอังกฤษ, (กรุงเทพฯ : สำนักพิมพ์มหาวิทยาลัยธรรมศาสตร์, ๒๕๕๕), น. ๒๐.
๑๘ มาตรา ๑ รัฐบัญญัติว่าด้วยข้ารัฐการสหพันธ์

รัฐบัญญัตินี้ใช้กับเจ้าหน้าที่ของสหพันธ์ เว้นแต่มีกฎหมายกำหนดไว้เป็นอย่างอื่น
๑๙ กระทรวงการคลัง, ระบบงบประมาณแห่งสหพันธ์สาธารณรัฐเยอรมนี, (เบอร์ลิน : กระทรวงการคลัง,

๒๕๕๑), น.๗ , https://www.parliament.go.th/ewtadmin/ewt/admin_souvanee/ewt_dl_link.php?nid=415.
สืบค้นเมื่อวันที่ ๒๗ มกราคม ๒๕๖๓

๒๐ มาตรา ๑ รัฐบัญญัติว่าด้วยสถานภาพข้ารัฐการในมลรัฐ
รัฐบัญญัตินี้กำหนดสถานภาพข้ารัฐการพลเรือนของมลรัฐ เทศบาล และสมาคมเขตปกครอง

ส่วนท้องถิ่น รวมถึงหน่วยงาน สถาบัน และมูลนิธิตามกฎหมายมหาชนที่อยู่ภายใต้การกำกับดูแลของมลรัฐ
๒๑ มาตรา ๗๓ วรรคหนึ่ง (๘) กฎหมายพื้นฐาน

สหพันธ์มีอำนาจเฉพาะที่จะออกกฎหมายในเรื่องต่อไปนี้
(๘) สถานภาพทางกฎหมายของข้ารัฐการมลรัฐ เทศบาล และหน่วยงานอื่นที่ตั้งขึ้นตามกฎหมายมหาชน

ที่อยู่ภายใต้การกำกับดูแลของสหพันธ์โดยตรง
๒๒ Thorsten Ingo Schmidt, Beamtenrecht, (Tübingen : Mohr Siebeck, 2017), Rn.115.


๒๔๘  รวมบทความทางวิชาการ (เอกสารอิเล็กทรอนิกส์) เล่ม ๓


และตรารัฐบัญญัติว่าด้วยสถานภาพข้ารัฐการโดยใช้อำนาจนิติบัญญัติในเชิงแข่งขัน (konkurrierende
Gesetzgebung)๒๓ ตามมาตรา ๗๔ วรรคหนึ่ง (๒๗) ของกฎหมายพื้นฐาน๒๔ ซึ่งเมื่อสหพันธ์ได้ใช้อำนาจ
นิติบัญญัติของตนตรากฎหมายในเรื่องใดที่เป็นอำนาจนิติบัญญัติในเชิงแข่งขันแล้ว มลรัฐจะตรากฎหมาย
ในเรื่องนั้นมิได้ตามมาตรา ๗๒ วรรคหนึ่ง ของกฎหมายพื้นฐาน เว้นแต่เรื่องนั้นจะได้รับการยกเว้นตามมาตรา ๗๒
วรรคสาม ประโยคหนึ่ง ของกฎหมายพื้นฐาน๒๕ ให้มลรัฐสามารถออกบทบัญญัติตามกฎหมายที่บังคับ
ต่างจากกฎหมายของสหพันธรัฐได้ แม้ว่าสหพันธรัฐจะได้ใช้อำนาจนิติบัญญัติของตนตรากฎหมายในเรื่องนั้นแล้ว
และเรื่องสิทธิและหน้าที่ตามสถานภาพของข้ารัฐการมลรัฐ เทศบาล และหน่วยงานอื่นตามกฎหมายมหาชน
ไม่ได้รับการยกเว้นตามวรรคสาม แต่มาตรา ๗๔ วรรคหนึ่ง (๒๗) ของกฎหมายพื้นฐาน ก็ได้ยกเว้นให้เรื่องสายงาน
เงินเดือน และบำนาญ ของข้ารัฐการไม่อยู่ในอำนาจนิติบัญญัติในเชิงแข่งขัน  ดังนั้น จึงไม่มีกฎหมายของมลรัฐ
ว่าด้วยสถานภาพของข้ารัฐการเว้นแต่เป็นเรื่องสายงาน เงินเดือน และบำนาญ

แม้รัฐบัญญัติว่าด้วยข้ารัฐการสหพันธ์และรัฐบัญญัติว่าด้วยสถานภาพข้ารัฐการ
ในมลรัฐไม่ได้กำหนดหลักเกณฑ์และวิธีการการพิจารณาความดีความชอบ การเลื่อนตำแหน่ง และการให้
ประโยชน์อื่นแก่ข้าราชการอย่างมาตรา ๔๒ (๓) แห่งพระราชบัญญัติระเบียบข้าราชการพลเรือน
พ.ศ. ๒๕๕๑ ซึ่งใช้ในคดีนี้  แต่รัฐบัญญัติทั้ง ๒ ฉบับ มีบทบัญญัติที่กำหนดหลักเกณฑ์และวิธีการ
ในการคัดเลือกบุคคลเข้ารับรัฐการหรือแต่งตั้งข้ารัฐการที่มีความสำคัญ เป็นหัวใจหลักของกฎหมาย
ว่าด้วยข้ารัฐการของสหพันธ์สาธารณรัฐเยอรมนีและอาจนำมาใช้พิจารณาหลักเกณฑ์และวิธีการคัดเลือก
ข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ ได้
ดังรายละเอียดต่อไปนี้

มาตรา ๙ แห่งรัฐบัญญัติว่าด้วยข้ารัฐการสหพันธ์ กำหนดว่า การคัดเลือกบุคคล
เข้ารับรัฐการต้องมีองค์ประกอบ คือ

- ต้องคำนึงถึงความเหมาะสม สมรรถนะ และประสิทธิภาพเฉพาะทาง และ
- ต้องไม่นำเหตุแห่งเพศ เชื้อสาย เชื้อชาติหรือเผ่าพันธุ์กำเนิด ความพิการ

ศาสนาหรือโลกทัศน์ ความเห็นทางการเมือง ถิ่นกำเนิด ความสัมพันธ์หรืออัตลักษณ์ทางเพศ มาพิจารณา





๒๓ Thorsten Ingo Schmidt, Ibid., Rn.119.
๒๔ มาตรา ๗๔ วรรคหนึ่ง (๒๗) กฎหมายพื้นฐาน

อำนาจนิติบัญญัติในเชิงแข่งขันมีในเรื่องต่อไปนี้
(๒๗) สิทธิและหน้าที่ตามสถานภาพของข้ารัฐการของมลรัฐ เทศบาล และหน่วยงานอื่น

ตามกฎหมายมหาชน รวมถึงข้ารัฐการตุลาการในมลรัฐ เว้นแต่เรื่องสายงาน เงินเดือน และบำนาญ
๒๕ มาตรา ๗๒ วรรคหนึ่งและวรรคสาม กฎหมายพื้นฐาน

ในเรื่องที่เป็นอำนาจนิติบัญญัติในเชิงแข่งขัน มลรัฐจะมีอำนาจตรากฎหมายก็แต่เฉพาะและภายใน
ขอบเขตที่สหพันธ์ไม่ใช้อำนาจนิติบัญญัติของตน

หากสหพันธรัฐได้ใช้อำนาจนิติบัญญัติของตนตรากฎหมายในเรื่องต่อไปนี้แล้ว มลรัฐสามารถออก
บทบัญญัติตามกฎหมายที่บังคับต่างจากกฎหมายของสหพันธรัฐได้


สำนักวิจัยและวิชาการ  สำนักงานศาลปกครอง  ๒๔๙



แต่มาตรการทางกฎหมายที่ใช้บังคับเพื่อความเสมอภาคตามข้อเท็จจริงในชีวิต
การทำงาน  โดยเฉพาะอย่างยิ่ง การกำหนดส่วนแบ่งที่มีการประเมินแต่ละกรณีหรือเพื่อสนับสนุนคนพิการ
รุนแรง ไม่ต้องห้ามตามบทบัญญัตินี้๒๖

ข้อยกเว้นตามมาตรา ๙ ประโยคที่สอง แห่งรัฐบัญญัติว่าด้วยข้ารัฐการสหพันธ์นี้
เป็นข้อยกเว้นว่าด้วยการเลือกปฏิบัติที่เป็นธรรม๒๗ เช่นเดียวกับมาตรา ๒๗ วรรคสาม ของรัฐธรรมนูญ
แห่งราชอาณาจักรไทย พุทธศักราช ๒๕๖๐๒๘ ซึ่งรับรองมาตรการยืนยันสิทธิเชิงบวก (affirmative action)
ให้สหพันธ์สามารถดำเนินการเพื่อให้เกิดความเสมอภาคระหว่างเพศ ตามมาตรา ๓ วรรคสอง ของกฎหมาย
พื้นฐาน๒๙ และสนับสนุนคนพิการรุนแรงให้ได้รับสิทธิที่เท่าเทียมตามมาตรา ๓ วรรคสาม ประโยคที่สอง
ของกฎหมายพื้นฐาน๓๐ บทบัญญัตินี้ไม่ปรากฏในรัฐบัญญัติว่าด้วยสถานภาพข้ารัฐการในมลรัฐเพื่อให้อิสระ
แก่มลรัฐ หากต้องการตรากฎหมายในเรื่องเดียวกันให้ต่างออกไป  อย่างไรก็ตาม มาตรา ๙ แห่งรัฐบัญญัติ
ว่าด้วยสถานภาพข้ารัฐการในมลรัฐ๓๑ ได้กำหนดองค์ประกอบในการแต่งตั้งข้ารัฐการในมลรัฐไว้เช่นเดียวกับ
มาตรา ๙ แห่งรัฐบัญญัติว่าด้วยข้ารัฐการสหพันธ์ คือ

- “ต้องไม่นำเหตุแห่งเพศ เชื้อสาย เชื้อชาติหรือเผ่าพันธุ์กำเนิด ความพิการ
ศาสนาหรือโลกทัศน์ ความเห็นทางการเมือง ถิ่นกำเนิด ความสัมพันธ์หรืออัตลักษณ์ทางเพศ มาพิจารณา”
องค์ประกอบนี้ เป็นการรับรองหลักความเสมอภาคของบุคคล ตามมาตรา ๓ วรรคหนึ่ง ของกฎหมายพื้นฐาน
รับรองหลักความเสมอภาคในสิทธิระหว่างชายและหญิง ตามมาตรา ๓ วรรคสอง ประโยคที่หนึ่ง ของกฎหมาย


๒๖ มาตรา ๙ รัฐบัญญัติว่าด้วยข้ารัฐการสหพันธ์

การคัดเลือกบุคคลเข้ารับรัฐการต้องคำนึงถึงความเหมาะสม สมรรถนะ และประสิทธิภาพเฉพาะทาง
โดยไม่นำเหตุแห่งเพศ เชื้อสาย เชื้อชาติหรือเผ่าพันธุ์กำเนิด ความพิการ ศาสนาหรือโลกทัศน์ ความเห็นทางการเมือง ถิ่นกำเนิด
ความสัมพันธ์หรืออัตลักษณ์ทางเพศ มาพิจารณา มาตรการทางกฎหมายที่ใช้บังคับเพื่อความเสมอภาคตามข้อเท็จจริง
ในชีวิตการทำงาน  โดยเฉพาะอย่างยิ่ง การกำหนดส่วนแบ่งที่มีการประเมินแต่ละกรณีหรือเพื่อสนับสนุนคนพิการรุนแรง
ไม่ต้องห้ามตามบทบัญญัตินี้

๒๗ การเลือกปฏิบัตทิี่เป็นธรรม หรือ la discrimination positive ในภาษาฝรัง่เศส positive Diskriminierung
ในภาษาเยอรมัน และ positive discrimination หรือ affirmative action (มาตรการยืนยันสิทธิเชิงบวก) ในภาษาอังกฤษ
มีความหมายที่ตรงกันว่า การปฏิบัติหรือนโยบายเชิงบวกเพื่อให้ความช่วยเหลือแก่บุคคลในกลุ่มที่ถูกเลือกปฏิบัติมาก่อนหน้านี้
เช่น การรับสตรี ผู้พิการ หรือชนกลุ่มน้อย เข้าทำงานเป็นกรณีพิเศษ

๒๘ มาตรา ๒๗ วรรคสี่ รัฐธรรมนูญแห่งราชอาณาจักรไทย พุทธศักราช ๒๕๖๐
มาตรการที่รัฐกำหนดขึ้นเพื่อขจัดอุปสรรคหรือส่งเสริมให้บุคคลสามารถใช้สิทธิหรือเสรีภาพ

ได้เช่นเดียวกับบุคคลอื่น หรือเพื่อคุ้มครองหรืออำนวยความสะดวกให้แก่เด็ก สตรี ผู้สูงอายุ  คนพิการ หรือผู้ด้อยโอกาส
ย่อมไม่ถือว่าเป็นการเลือกปฏิบัติโดยไม่เป็นธรรมตามวรรคสาม

๒๙ มาตรา ๓ วรรคสอง กฎหมายพื้นฐาน
ชายและหญิงมีสิทธิเท่าเทียมกัน รัฐต้องส่งเสริมความเสมอภาคระหว่างหญิงและชายตามข้อเท็จจริง

และดำเนินการขจัดอุปสรรคที่มีอยู่
๓๐ มาตรา ๓ วรรคสาม ประโยคที่สอง กฎหมายพื้นฐาน

บุคคลจะถูกรอนสิทธิโดยเหตุแห่งความพิการไม่ได้
๓๑ มาตรา ๙ รัฐบัญญัติว่าด้วยสถานภาพข้ารัฐการในมลรัฐ

การแต่งตั้งข้ารัฐการต้องคำนึงถึงความเหมาะสม สมรรถนะ และประสิทธิภาพเฉพาะทาง โดยไม่นำเหตุ
แห่งเพศ เชื้อสาย เชื้อชาติหรือเผ่าพันธุ์กำเนิด ความพิการ ศาสนาหรือโลกทัศน์ ความเห็นทางการเมือง ถิ่นกำเนิด
ความสัมพันธ์หรืออัตลักษณ์ทางเพศมาพิจารณา


๒๕๐  รวมบทความทางวิชาการ (เอกสารอิเล็กทรอนิกส์) เล่ม ๓


พื้นฐาน และคุ้มครองบุคคลจากการเลือกปฏิบัติโดยเหตุที่ไม่เป็นธรรมตามมาตรา ๓ วรรคสาม๓๒
ของกฎหมายพื้นฐาน ความเสมอภาคและสิทธิที่จะได้รับการคุ้มครองจากการเลือกปฏิบัติที่ไม่เป็นธรรมนี้
เป็นสิทธิขั้นพื้นฐานที่สหพันธ์สาธารณรัฐเยอรมนีรับรองให้กับบุคคลธรรมดาทุกคน

- “ต้องคำนึงถึงความเหมาะสม สมรรถนะ และประสิทธิภาพเฉพาะทาง”
องค์ประกอบนี้มีที่มาจากมาตรา ๓๓ วรรคสอง ของกฎหมายพื้นฐาน๓๓ ซึ่งกำหนดหลักการพื้นฐานว่าด้วย
ความเสมอภาคของชาวเยอรมันในการรับแต่งตั้งให้ดำรงตำแหน่งข้ารัฐการว่ามีหลักเกณฑ์สำคัญ ๓ ประการ
โดยหลักเกณฑ์สำคัญ ๓ ประการนี้ ได้รับการจำกัดความไว้ตามมาตรา ๒ วรรคสองถึงวรรคสี่ แห่งรัฐกฤษฎีกา
ว่าด้วยสายงานของข้ารัฐการสหพันธ์๓๔ (Bundeslaufbahnverordnung)๓๕ ที่มีรายละเอียด ดังต่อไปนี้

- ความเหมาะสม (Eignung) หมายถึง ความเหมาะสมทางร่างกาย ทางจิตใจ
และทางบุคลิกภาพ เป็นคุณสมบัติที่ผู้คัดเลือกสามารถกำหนดได้เอง๓๖ จึงเป็นคุณสมบัติที่กว้างที่สุด
และมักนำมาพิจารณาเป็นประการสุดท้าย๓๗ จึงเทียบได้กับหลักสนองประโยชน์ของราชการ เพราะเป็น
ความต้องการเฉพาะที่หน่วยงานของรัฐสามารถกำหนดเองได้ เช่นเดียวกับการกำหนดหลักเกณฑ์และวิธีการ
ในการคัดเลือกข้าราชการเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒
ที่ให้ความสำคัญกับความอาวุโสทางราชการเป็นอย่างมาก




๓๒ มาตรา ๓ กฎหมายพื้นฐาน

บุคคลย่อมเสมอภาคกันในกฎหมาย
ชายและหญิงมีสิทธิเท่าเทียมกัน รัฐต้องส่งเสริมความเสมอภาคระหว่างหญิงและชายตามข้อเท็จจริง

และดำเนินการขจัดอุปสรรคที่มีอยู่
บุคคลจะถูกรอนสิทธิหรือมีอภิสิทธิ์โดยเหตุแห่งเพศ เชื้อสาย เชื้อชาติ ภาษา บ้านเกิดและถิ่นกำเนิด

ความเชื่อ ความเห็นในเรื่องศาสนาหรือความเห็นทางการเมืองไม่ได้ บุคคลจะถูกรอนสิทธิโดยเหตุแห่งความพิการไม่ได้
๓๓ มาตรา ๓๓ วรรคสอง กฎหมายพื้นฐาน

ชาวเยอรมันมีความเสมอภาคกันในการที่จะได้รับแต่งตั้งให้ดำรงตำแหน่งข้ารัฐการตามความเหมาะสม
สมรรถนะ และประสิทธิภาพเฉพาะทาง

๓๔ มาตรา ๒ รัฐกฤษฎีกาว่าด้วยสายงานของข้ารัฐการสหพันธ์
ความเหมาะสม หมายถึง บุคลิกภาพและลักษิณนะสัยที่มีความสำคัญตามที่ได้กำหนดไว้สำหรับ

แต่ละตำแหน่งหน้าที่
สมรรถนะ หมายถึง ทักษะ ความรู้ ความสามารถ และคุณสมบัติอื่น ๆ ที่มีความจำเป็นสำหรับ

การปฏิบัติหน้าที่
ประสิทธิภาพเฉพาะทาง หมายถึง สิ่งที่ประเมินจากผลงาน วิธีการปฏิบัติงาน พฤติกรรมการทำงาน

และวิธีการจัดการสำหรับข้ารัฐการที่เป็นผู้บังคับบัญชา
๓๕ รัฐกฤษฎีกาว่าด้วยสายงานของข้ารัฐการสหพันธ์ เป็นกฎหมายที่รัฐบาลสหพันธ์ (Bundesregierung)

ตราโดยอาศัยอำนาจตามมาตรา ๘ วรรคหนึ่ง ประโยคที่สาม มาตรา ๑๑ วรรคหนึ่ง ประโยคที่ ๕ มาตรา ๑๗ วรรคเจ็ด
มาตรา ๒๐ ประโยคที่สอง มาตรา ๒๑ ประโยคที่สอง มาตรา ๒๒ วรรคห้า ประโยคที่สอง และมาตรา ๒๖ แห่งรัฐบัญญัติ
ว่าด้วยข้ารัฐการสหพันธ ์

๓๖ Thorsten Ingo Schmidt, Supra note 22, Rn.149.
๓๗ Helmut Schnellenbach, Beamtenrecht in der Praxis, 5. Auflage, (München : C.H.Beck,

2001), Rn.170.


สำนักวิจัยและวิชาการ  สำนักงานศาลปกครอง  ๒๕๑



- สมรรถนะ (Befähigung) หมายถึง ทักษะ ความรู้ ความสามารถ และคุณสมบัติอื่น ๆ
ที่ใช้ในการปฏิบัติหน้าที่๓๘ เป็นคุณสมบัติที่ผู้รับการคัดเลือกได้รับจากการศึกษา การอบรม และการฝึกฝน๓๙
มักนำมาพิจารณาต่อจากประสิทธิภาพเฉพาะทาง๔๐ จึงเทียบได้กับสมรรถนะในระบบคุณธรรม แต่ไม่รวมถึง
ความประพฤติซึ่งอยู่ในความเหมาะสม โดยพิจารณาได้จากการสอบข้อเขียนในกลุ่มผู้รับการคัดเลือก
และวุฒิการศึกษาสูงสุดในกลุ่มผู้มีประสบการณ์

- ประสิทธิภาพเฉพาะทาง (fachliche Leistung) หมายถึง ทักษะเฉพาะ
ที่ผู้รับการคัดเลือกต้องได้รับจากการศึกษาหรือฝึกฝนเป็นพิเศษสำหรับการปฏิบัติหน้าที่นั้นโดยเฉพาะ๔๑ เพื่อให้
เกิดผลลัพธ์ที่ดีที่สุดสำหรับงานนั้นจึงมีความหมายเหมือนกับประสิทธิผลในการทำงาน (Arbeitsergebnissen)
และต้องนำมาพิจารณาเป็นลำดับแรก๔๒ จึงเทียบได้กับหลักผลสัมฤทธิ์ที่ประกอบด้วยประสิทธิภาพ
และประสิทธิผล โดยพิจารณาได้จากการสอบข้อเขียนในกลุ่มผู้รับการคัดเลือก เป็นต้น

๔.๓ หลักเกณฑ์และวิธีการคัดเลือกข้าราชการเพื่อเข้ารับการศึกษาอบรมหลักสูตร
นายอำเภอ ปีงบประมาณ พ.ศ. ๒๕๕๕ รุ่นที่ ๗๒ สอดคล้องกับหลักเกณฑ์ วิธีการ และมาตรฐานที่ ก.พ.
กำหนดหรือไม่

เพื่อพิจารณาว่า หลักเกณฑ์และวิธีการคัดเลือกข้าราชการเพื่อเข้ารับการศึกษาอบรม
หลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒ สอดคล้องกับหลักเกณฑ์ วิธีการ และมาตรฐาน
ที่ ก.พ. กำหนดหรือไม่ จำเป็นต้องพิจารณาว่า ก.พ. มีอำนาจกำหนดหลักเกณฑ์ วิธีการ และมาตรฐาน
อย่างไร และหลักเกณฑ์ที่ผู้ฟ้องคดีกล่าวอ้างมีสภาพบังคับหรือไม่

ก.พ. หรือคณะกรรมการข้าราชการพลเรือน ประกอบด้วย  นายกรัฐมนตรี
หรือรองนายกรัฐมนตรีที่นายกรัฐมนตรีมอบหมาย เป็นประธาน ปลัดกระทรวงการคลัง ผู้อำนวยการ
สำนักงบประมาณ และเลขาธิการคณะกรรมการพัฒนาการเศรษฐกิจและสังคมแห่งชาติ เป็นกรรมการ
โดยตำแหน่ง เลขาธิการ ก.พ. เป็นกรรมการและเลขานุการ และกรรมการผู้ทรงคุณวุฒิด้านการบริหาร
ทรัพยากรบุคคล ด้านการบริหารและการจัดการ และด้านกฎหมาย ไม่น้อยกว่าห้าคนแต่ไม่เกินเจ็ดคน
(ก.พ. คณะปัจจุบันมีกรรมการผู้ทรงคุณวุฒิ ๗ คน) ตามมาตรา ๖ วรรคหนึ่ง แห่งพระราชบัญญัติระเบียบ
ข้าราชการพลเรือน พ.ศ. ๒๕๕๑๔๓ ซึ่ง ก.พ. มีอำนาจกำหนดหลักเกณฑ์ วิธีการ และมาตรฐานการบริหาร
และพัฒนาทรัพยากรบุคคลของข้าราชการพลเรือน เพื่อให้ส่วนราชการใช้เป็นแนวทางในการดำเนินการ


๓๘ Helmut Schnellenbach, Ibid., Rn.170.
๓๙ Thorsten Ingo Schmidt, Supra note 22, Rn.150.
๔๐ Helmut Schnellenbach, Supra note 37, Rn.170.
๔๑ Thorsten Ingo Schmidt, Supra note 22, Rn.151.
๔๒ Helmut Schnellenbach, Supra note 37, Rn.170.
๔๓ มาตรา ๖ วรรคหนึ่ง พระราชบัญญัติระเบียบข้าราชการพลเรือน พ.ศ. ๒๕๕๑

ให้มีคณะกรรมการข้าราชการพลเรือนคณะหนึ่ง เรียกโดยย่อว่า “ก.พ.” ประกอบด้วย นายกรัฐมนตรี
หรือรองนายกรัฐมนตรีที่นายกรัฐมนตรีมอบหมาย เป็นประธาน ปลัดกระทรวงการคลัง ผู้อำนวยการสำนักงบประมาณ
และเลขาธิการคณะกรรมการพัฒนาการเศรษฐกิจและสังคมแห่งชาติ เป็นกรรมการโดยตำแหน่ง และกรรมการ
ซึ่งทรงพระกรุณาโปรดเกล้าฯ แต่งตั้งจากผู้ทรงคุณวุฒิด้านการบริหารทรัพยากรบุคคล ด้านการบริหารและการจัดการ
และด้านกฎหมายซึ่งมีผลงานเป็นที่ประจักษ์ในความสามารถมาแล้ว และเป็นผู้ที่ได้รับการสรรหาตามหลักเกณฑ์ วิธีการ
และเงื่อนไขที่กำหนดในกฎ ก.พ. จำนวนไม่น้อยกว่าห้าคน แต่ไม่เกินเจ็ดคน และให้เลขาธิการ ก.พ. เป็นกรรมการและเลขานุการ


๒๕๒  รวมบทความทางวิชาการ (เอกสารอิเล็กทรอนิกส์) เล่ม ๓


ตามมาตรา ๘ (๓) แห่งพระราชบัญญัติดังกล่าว๔๔ โดยการออกกฎ ก.พ. และระเบียบเกี่ยวกับการบริหาร
ทรัพยากรบุคคลเพื่อปฏิบัติการตามพระราชบัญญัติระเบียบข้าราชการพลเรือน พ.ศ. ๒๕๕๑ รวมถึงการให้
คำแนะนำหรือวางแนวทางในการปฏิบัติการตามพระราชบัญญัติเดียวกัน ตามมาตรา ๘ (๕) แห่งพระราชบัญญัติ
ระเบียบข้าราชการพลเรือน พ.ศ. ๒๕๕๑๔๕ เช่น กฎ ก.พ. ว่าด้วยหลักเกณฑ์การจัดประเภทตำแหน่ง
และระดับตำแหน่ง พ.ศ. ๒๕๕๑ ระเบียบ ก.พ. ว่าด้วยการลาออกจากราชการของข้าราชการพลเรือนสามัญ
พ.ศ. ๒๕๕๑ และหนังสือสำนักงาน ก.พ. ที่ นร ๑๐๑๑/ว ๑๖ การบรรจุบุคคลผู้ซึ่งเคยออกจากราชการ
เพราะกระทำผิดวินัยฐานทุจริตต่อหน้าที่ราชการกลับเข้ารับราชการ เป็นต้น โดยหนังสือของสำนักงาน ก.พ.
ที่มีสภาพบังคับ จะเป็นหนังสือเวียนที่ลงท้ายว่า “จึงเรียนมาเพื่อโปรดทราบและถือเป็นหลักปฏิบัติต่อไป”
“จึงเรียนมาเพื่อโปรดทราบและถือปฏิบัติต่อไป” “จึงเรียนมาเพื่อถือเป็นหลักปฏิบัติต่อไป” หรือในลักษณะ
ทีค่ล้ายกัน

ข้อเท็จจริงรับฟังได้ว่า สำนักงาน ก.พ. ไม่เคยกำหนดหลักเกณฑ์ในเรื่องการจัดลำดับ
อาวุโสของข้าราชการพลเรือนและแจ้งให้กระทรวง ทบวง กรม ฝ่ายพลเรือนถือปฏิบัติในลักษณะที่เป็นกฎ ระเบียบ
หรือหนังสือเวียนแต่อย่างใด หลักเกณฑ์ที่ผู้ฟ้องคดีกล่าวอ้างเป็นหนังสือสำนักงาน ก.พ. ที่ นร ๐๖๐๔/๑๑๘๔
ลงวันที่ ๑๗ ตุลาคม ๒๕๒๙ ชี้แจงข้อหารือของสำนักงานคณะกรรมการการประถมศึกษาแห่งชาติ และลงท้ายว่า
“จึงเรียนมาเพื่อโปรดทราบ”๔๖ โดยไม่มีเจตนาให้สำนักงานคณะกรรมการการประถมศึกษาแห่งชาติ
ผู้รับหนังสือหรือหน่วยงานของรัฐอื่น ๆ ถือปฏิบัติตาม หลักเกณฑ์ดังกล่าวจึงเป็นเพียงแนวทางปฏิบัติ
ซึ่งกระทรวง ทบวง กรม ฝ่ายพลเรือนสามารถนำไปปรับใช้ได้ตามความเหมาะสมของแต่ละหน่วยงาน มิได้
มีสภาพบังคับตามที่ผู้ฟ้องคดีกล่าวอ้าง

นอกจากนี้ เมื่อพิจารณาเนื้อหาของประกาศ อ.ก.พ. กรมการปกครอง เรื่อง รับสมัคร
คัดเลือกข้าราชการเพื่อเข้ารับการศึกษาอบรมหลักสูตรนายอำเภอ ปีงบประมาณ พ.ศ. ๒๕๕๕ รุ่นที่ ๗๒
พบว่า หลักเกณฑ์การคัดเลือกข้าราชการเพื่อเข้ารับการศึกษาอบรมหลักสูตรนายอำเภอได้นำความอาวุโส
ทางราชการมาพิจารณาประกอบด้วยแล้ว ทั้งในกลุ่มผู้เข้ารับการคัดเลือกและในกลุ่มผู้มีประสบการณ์
โดยหลักเกณฑ์ดังกล่าวนำระยะเวลาในการดำรงตำแหน่งของข้าราชการผู้เข้ารับการคัดเลือกทุกคนในกลุ่ม
มาคำนวณร่วมกันเพื่อพิจารณาให้คะแนนแบบอิงกลุ่ม ซึ่งสอดคล้องกับแนวทางการพิจารณาความอาวุโส
จากการดำรงตำแหน่งก่อนหลังที่สำนักงาน ก.พ. เสนอในหนังสือสำนักงาน ก.พ. ที่ นร ๐๖๐๔/๑๑๘๔
ลงวันที่ ๑๗ ตุลาคม ๒๕๒๙


๔๔ มาตรา ๘ วรรคหนึ่ง (๓) พระราชบัญญัติระเบียบข้าราชการพลเรือน พ.ศ. ๒๕๕๑
ก.พ. มีอำนาจหน้าที่ดังต่อไปนี้
(๓) กำหนดหลักเกณฑ์  วิธีการ และมาตรฐานการบริหารและพัฒนาทรัพยากรบุคคล

ของข้าราชการพลเรือน เพื่อส่วนราชการใช้เป็นแนวทางในการดำเนินการ
๔๕ มาตรา ๘ วรรคหนึ่ง (๕) พระราชบัญญัติระเบียบข้าราชการพลเรือน พ.ศ. ๒๕๕๑

ก.พ. มีอำนาจหน้าที่ดังต่อไปนี้
(๕) ออกกฎ ก.พ. และระเบียบเกี่ยวกับการบริหารทรัพยากรบุคคลเพื่อปฏิบัติการตามพระราชบัญญัตินี้

รวมตลอดทั้งการให้คำแนะนำหรือวางแนวทางในการปฏิบัติการตามพระราชบัญญัตินี้ กฎ ก.พ. เมื่อได้รับันุมอติ
จากคณะรัฐมนตรีและประกาศในราชกิจจานุเบกษาแล้วให้ใช้บังคับได้

๔๖ “การจัดลำดับอาวุโสในราชการ”, สืบค้นเมื่อวันที่ ๑๑ กุมภาพันธ์ ๒๕๖๓, https://www.
kroobannok.com/47081.


สำนักวิจัยและวิชาการ  สำนักงานศาลปกครอง  ๒๕๓


๕. บทสรุป

ระบบคุณธรรมได้เข้ามาในระบบบริหารทรัพยากรบุคคลของข้าราชการพลเรือนสามัญ
ตั้งแต่การประกาศใช้พระราชบัญญัติระเบียบข้าราชการพลเรือน พ.ศ. ๒๔๗๑ เพื่อแทนที่ระบบอุปถัมภ์
และระบบพรรคพวก โดยมีหลักสำคัญ ๔ ประการ คือ สมรรถนะ ความเสมอภาคในโอกาส ความมั่นคงในอาชีพ
การงาน และความเป็นกลางทางการเมือง เป็นเวลามากกว่า ๙๐ ปีแล้ว แต่ก็ต้องยอมรับว่า ระบบอุปถัมภ์
และระบบพรรคพวกยังคงมีอยู่และค่อนข้างเข้มแข็งในระบบบริหารทรัพยากรบุคคลของข้าราชการไทย

สหพันธ์สาธารณรัฐเยอรมนีซึ่งอยู่ในสิบอันดับที่เกิดการทุจริตน้อยที่สุดตามดัชนีการรับรู้
การทุจริต (Corruption Perceptions Index : CPI) ซึ่งจัดอันดับโดยองค์กรเพื่อความโปร่งใสนานาชาติ
(Transparency International : TI)๔๗ มีหลักเกณฑ์และวิธีการที่ใช้ในการคัดเลือกบุคคลเข้ารับรัฐการสหพันธ์
และแต่งตั้งข้ารัฐการในมลรัฐที่ชัดเจนและมีความสำคัญในระดับสิทธิขั้นพื้นฐาน โดยคำนึงถึงความเหมาะสม
สมรรถนะ และประสิทธิภาพเฉพาะทาง และไม่นำเหตุแห่งเพศ เชื้อสาย เชื้อชาติหรือเผ่าพันธุ์กำเนิด ความพิการ
ศาสนาหรือโลกทัศน์ ความเห็นทางการเมือง ถิ่นกำเนิด ความสัมพันธ์หรืออัตลักษณ์ทางเพศ มาพิจารณา
แต่อนุญาตให้ใช้มาตรการยืนยันสิทธิเชิงบวกเพื่อสร้างความเสมอภาคได้ตามข้อเท็จจริงในแต่ละกรณี
จึงควรแก่การศึกษาเปรียบเทียบและพบว่า หลักเกณฑ์ของสหพันธ์สาธารณรัฐเยอรมนีดังกล่าวมีความคล้ายกับ
การนำระบบคุณธรรมมาใช้ตามมาตรา ๔๒ แห่งพระราชบัญญัติระเบียบข้าราชการพลเรือน พ.ศ. ๒๕๕๑
ที่นำหลักระบบคุณธรรม หลักผลสัมฤทธิ์ และหลักสนองประโยชน์ของราชการ มาใช้ร่วมกันอย่างสมดุล
ผ่านความเป็นธรรมในการพิจารณา




















๔๗ “CORRUPTION PERCEPTIONS INDEX 2019”, Accessed January 29, 2019, https://www.
transparency.org/cpi2019.


๒๕๔  รวมบทความทางวิชาการ (เอกสารอิเล็กทรอนิกส์) เล่ม ๓



บรรณานุกรม


“CORRUPTION PERCEPTIONS INDEX 2019.” https://www.transparency.org/cpi2019,
January 29, 2019.

Helmut Schnellenbach. Beamtenrecht in der Praxis. 5. Auflage. München :
C.H.Beck, 2001.

Thorsten Ingo Schmidt. Beamtenrecht. Tübingen : Mohr Siebeck, 2017.

กระทรวงการคลัง. ระบบงบประมาณแห่งสหพันธ์สาธารณรัฐเยอรมนี. เบอร์ลิน : กระทรวงการคลัง,
๒๕๕๑. https://www.parliament.go.th/ewtadmin/ewt/admin_souvanee/ewt_dl_link.php?nid=415,
๒๗ มกราคม ๒๕๖๓.

“การจัดลำดับอาวุโสในราชการ.” https://www.kroobannok.com/47081, ๑๑ กุมภาพันธ์
๒๕๖๓.

คณะกรรมาธิการขับเคลื่อนการปฏิรูปประเทศด้านการบริหารราชการแผ่นดิน . รายงาน
ของคณะกรรมาธิการขับเคลื่อนการปฏิรูปประเทศด้านการบริหารราชการแผ่นดิน สภาขับเคลื่อนการปฏิรูป
ประเทศ เรื่อง การปฏิรูประบบการแต่งตั้งข้าราชการและส่งเสริมคุณธรรมและจริยธรรมแก่ข้าราชการ .
กรุงเทพมหานคร : สำนักงานเลขาธิการสภาผู้แทนราษฎร, ๒๕๕๙.

ชั่งทอง โอภาสศิริวิทย์ . “การพิทักษ์ระบบคุณธรรมกับการบริหารราชการแผ่นดิน .”
ใน ๖ ปี ก.พ.ค. ก่อร่างสร้างฐาน. จัดพิมพ์โดยสำนักพิทักษ์ระบบคุณธรรม สำนักงาน ก.พ. นนทบุรี : โรงพิมพ์
สำนักงาน ก.พ., ๒๕๕๗.

ธานินทร์ กรัยวิเชียร. คุณธรรมและจริยธรรมของผู้บริหาร. นนทบุรี : โรงพิมพ์สำนักงาน ก.พ.,
๒๕๔๗.

ปีะวรณ ณ นคร. “บรรยายพิเศษ เรื่อง การพิทักษ์ระบบคุณธรรม.” ปีที่ ๕๕ ฉบับที่ ๕.
วารสารข้าราชการ ๑. (กันยายน-ตุลาคม ๒๕๕๓) : น. ๒-๕.

วรเจตน์ ภาคีรัตน์. กฎหมายปกครองเปรียบเทียบ: ความรับผิดของรัฐในระบบกฎหมาย
เยอรมัน ฝรั่งเศส และอังกฤษ. กรุงเทพฯ : สำนักพิมพ์มหาวิทยาลัยธรรมศาสตร์, ๒๕๕๕.

สุชาติ เวโรจน์. “ระบบคุณธรรมในความหมายของกฎหมายปัจจุบัน.” ปีที่ ๑๓ ฉบับที่ ๑.
วารสารต้นทุนมนุษย์. (ตุลาคม ๒๕๕๘) : น. ๕-๑๒.


รวมบทความทางวิชาการ (เอกสารอิเล็กทรอนิกส์) เล่ม ๓


เจ้าของลิขสิทธิ์
 สำนักงานศาลปกครอง


ที่ปรึกษา
 นางสมฤด ธีัญญสิริ  เลขาธิการสำนักงานศาลปกครอง
 นายประพัฒน์  ตันสุวรรณนนท์ รองเลขาธิการสำนักงานศาลปกครอง


ดำเนินการรวมเล่ม
 นายอนันต์ คงเครือพันธุ์  ผู้อำนวยการสำนักวิจัยและวิชาการ
 นางสิาวอภญญา แก้วกำเหนิด  ผู้อำนวยการกลุ่มสนับสนุนวิชาการคดีปกครอง
 นางสาวนพรัต อุดมโชคมงคล พนักงานคดีปกครองชำนาญการพิเศษ
 นางสาวพัชราภรณ์ ศิริวิมลกุล  พนักงานคดีปกครองชำนาญการพิเศษ
 นางสาวขนิษฐา เติมตฤษณา  พนักงานคดีปกครองชำนาญการ
 นายอานันท์ กระบวนศรี  พนักงานคดีปกครองชำนาญการ
 นางสาวปฐมน แป้นเหลือ  เจ้าหน้าที่ศาลปกครองชำนาญการ
 นายพัฒนพงศ์  คงศักดิ์  เจ้าหน้าที่ศาลปกครองชำนาญการ
 นายถิรศักดิ์ ฮ้อสิทธิสมบูรณ์ พนักงานคดีปกครองปฏิบัติการ
 นายวีรสิทธ์  บูรณประภานนท์ พนักงานคดีปกครองปฏิบัติการ
 นางสาวดวงแก้ว เกิดจันทร์  เจ้าพนักงานธุรการชำนาญงาน
     ผู้พิมพ์


รายชื่อผู้จัดทำบทความทางวิชาการ
 นาิยนรนทร์ อิธิสาร  ผู้เชี่ยวชาญด้านวิชาการคดีปกครอง
 นางสาวปาลีรัฐ  ศรีวรรณพฤกษ์ พนักงานคดีปกครองชำนาญการพิเศษ
 นางสิาวอภญญา แก้วกำเหนิด  พนักงานคดีปกครองชำนาญการพิเศษ
 นางสาวนพรัต  อุดมโชคมงคล พนักงานคดีปกครองชำนาญการพิเศษ
 นายนิติกร  ชัยวิเศษ  เจ้าหน้าที่ศาลปกครองชำนาญการพิเศษ
 นายโรม ทีปะปาล  พนักงานคดีปกครองชำนาญการ
 นางสาวรัชดาพร นิ่มพงษ์ศักดิ์  พนักงานคดีปกครองชำนาญการ
 นายวันรัฐ  งามนิยม  พนักงานคดีปกครองชำนาญการ
 นายวิชชา  เนตรหัสนัยน์ พนักงานคดีปกครองชำนาญการ
 นายวิชญ์พาส  พิมพ์อักษร  พนักงานคดีปกครองชำนาญการ
 นายถิรศักดิ์  ฮ้อสิทธิสมบูรณ์ พนักงานคดีปกครองปฏิบัติการ
 นางสาวนัชชา  อักษรพันธ์  พนักงานคดีปกครองปฏิบัติการ


ออกแบบปก
 สำนักประชาสัมพันธ์ (นางสาวจุฑามาณ สายรัดเงิน)




